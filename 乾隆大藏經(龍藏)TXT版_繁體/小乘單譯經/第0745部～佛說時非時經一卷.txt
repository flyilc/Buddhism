  第0745部～佛說時非時經一卷         
   
  
   小乘單譯經·第0745部   
佛說時非時經一卷   
天竺三藏法師若羅嚴譯      
 
 
　　 
 
佛說時非時經  
　　如是我聞。一時佛住王舍城迦蘭陀竹林園精舍。時佛告諸比丘。我當為汝說時非時經。善思念之。諸比丘言。如是世尊。當受教聽。佛告諸比丘。是中何者為時。何者為非時。比丘當知。  
　　冬初分。  
　　第一十五日七腳為時。四腳半非時。  
　　從八月十六日至三十日。  
　　第二十五日。八腳為時。六腳八指非時。  
　　從九月一日至十五日。  
　　第三十五日。九腳為時。七腳六指非時。  
　　從九月十六日至三十日。  
　　第四十五日。十腳為時。八腳三指非時。  
　　從十月一日至十五日。  
　　第五十五日。十一腳為時。九腳四指非時。  
　　從十月十六日至三十日。  
　　第六十五日。十二腳為時。十一腳六指非時。  
　　從十一月一日至十五日。  
　　第七十五日。十一腳半為時。十腳三指非時。  
　　從十一月十六日至三十日。  
　　第八十五日。十一腳為時。九腳四指非時。  
　　從十二月一日至十五日。  
　　春初分。  
　　第一十五日。十腳為時。八腳少三指非時。  
　　從十二月十六日至三十日。  
　　第二十五日。九腳半為時。七腳少三指非時。  
　　從正月一日至十五日。  
　　第三十五日。九腳為時。六腳少三指非時。  
　　從正月十六日至三十日。  
　　第四十五日。八腳為時。五腳少三指非時。  
　　從二月一日至十五日。  
　　第五十五日。七腳為時。三腳少三指非時。  
　　從二月十六日至三十日。  
　　第六十五日。六腳為時。三腳少四指非時。  
　　從三月一日至十五日。  
　　第七十五日。五腳為時。三腳少三指非時。  
　　從三月十六日至三十日。  
　　第八十五日。四腳為時。二腳少一指非時。  
　　從四月一日至十五日。  
　　夏初分。  
　　第一十五日。三腳為時。二腳少四指非時。  
　　從四月十六日至三十日。  
　　第二十五日。二腳為時。一腳少五指非時。  
　　從五月一日至十五日。  
　　第三十五日。二腳半為時。一腳少三指非時。  
　　從五月十六日至三十日。  
　　第四十五日。三腳半為時。二腳少二指非時。  
　　從六月一日至十五日。  
　　第五十五日。四腳半為時。二腳半非時。  
　　從六月十六日至三十日。  
　　第六十五日。五腳為時。三腳非時。  
　　從七月一日至十五日。  
　　第七十五日。五腳半為時。三腳半非時。  
　　從七月十六日至三十日。  
　　第八十五日。六腳為時。四腳半非時。  
　　從八月一日至十五日。  
　　如是諸比丘。我已說十二月時非時。為諸聲聞之所應行。憐愍利益故說。我所應作已竟。汝等當行。若樹上空處。露坐思惟。諸比丘莫為放逸后致悔恨。是我所教戒。佛說經竟。時諸比丘。皆大歡喜。勸助受持。  
　　佛說時非時經  
　　因緣輕慢故　　命終墮地獄 
　　因緣修善者　　于此生天上 
　　緣斯修善業　　離惡得解脫 
　　不善欲因緣　　身壞入惡道  
　　天竺三藏法師若羅嚴。手執梵本。口自宣譯。涼州道人。于闐城中寫訖。  
　　披褐懷玉　　深智作愚　　外如夷人 
　　內懷明珠　　千億萬劫　　與道同軀  

 上一部：乾隆大藏經·小乘單譯經·佛說沙曷比丘功德經一卷  下一部：乾隆大藏經·小乘單譯經·佛說自愛經一卷 



  
乾隆大藏經·小乘單譯經·佛說時非時經 
  