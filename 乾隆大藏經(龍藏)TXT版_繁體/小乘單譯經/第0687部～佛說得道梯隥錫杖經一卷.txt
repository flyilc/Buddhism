  第0687部～佛說得道梯隥錫杖經一卷         
   
  
   小乘單譯經·第0687部   
佛說得道梯隥錫杖經一卷   
失譯人名今附東晉錄      
 
 
　　 
 
佛說得道梯隥錫杖經  
　　爾時世尊告諸比丘。汝等皆應受持錫杖。所以者何。過去諸佛執持錫杖。未來諸佛執持錫杖。現在諸佛亦執是杖。如我今日成佛世尊亦執如是應持之杖。過去未來現在諸佛。教諸弟子。亦執錫杖。是以我今成佛世尊。如諸佛法。以教于汝。汝等今當受持錫杖。所以者何。是錫杖者。名為智杖。亦名德杖。彰顯圣智故。名智杖。行功德本故曰德杖。如是杖者。圣人之表式。賢士之明記。趣道法之正幢。建念義之志。是故汝等咸持如法。爾時尊者迦葉從坐而起。整衣服偏袒右肩。合掌胡跪。而白佛言。世尊。云何名錫杖。云何而受持。唯然世尊。愿敷演說。我等奉行。佛告迦葉。諦聽善思當為汝說。所言錫杖者。錫者輕也。依倚是杖。得除煩惱。出于三界。故曰輕也。錫者明也。持杖之人。得智慧明。故曰明也。錫言不回。持是杖者。能出三有。不復染著。故曰不回。錫言惺也。持是杖者。惺[宋-木+悟]苦空三界結使。明了四諦十二緣起。故曰惺也。錫言不慢。持是杖者。除斷慢業。故曰不慢。錫者言疏。持此杖者。與五欲疏。斷貪愛結。散壞諸陰。遠離五蓋。志趣涅槃。疏有為業。故曰疏也。錫言采取。持是杖者。采取諸佛戒定慧寶。獲得解脫。故曰采取。錫者成也。持是杖者。成就諸佛法藏。如說修行。不令缺減。悉具成就。故曰成也。佛告迦葉。如是錫字。其義廣多。不可具陳。汝今且當如是受持。迦葉白佛言。世尊。是錫杖者。其義如是。云何智杖。乃至建念義之志。唯然世尊。愿為敷演。佛言。是錫杖者。為修智士。廣修多聞。解世出世。分別善惡。有為無為。有漏無漏。了智無礙。智慧成就。故曰智杖。為持禁戒忍辱禪定。一心不亂。常修福業。無時懈怠。如救頭然。故曰德杖。攝持是杖。如斯之人。內具十六行。謂四諦。苦集滅道。四等慈悲喜舍。四禪初禪二禪三禪四禪。四無色定。空處識處不用處非想非非想處。復具三十七行。謂三十七助道法。于是法中。了了分別。自身作證。不隨音聲。于是法中。而自遨戲。入空無相無愿解脫門。自在無難。名之為圣。內有是德。外執錫杖。表式此人。必有圣德。戒定忍慧。三明六通。及八解脫。皆悉具有。以記此人。望表生敬。故曰圣人之表式也。賢士之明記者。內有智性。故曰賢士明記。此人內有智性。習功德本。于法增進。善心成辦。故曰賢士明記。此人不久之間。智慧成就。入無為處。寂然宴靜。涅槃安樂。第一義道。故曰趣道之法幢。建念義之志者。是杖有三鬲。見三鬲重。則念三涂苦惱。則修戒定慧。念三災老病死。則除三毒貪嗔癡。念三界之無常。則信重于三寶。除三惡。斷三漏。凈三業。欲具三明。入三解脫得三念處。通三達智。故立三鬲。以相重也。復有四鉆者。用斷四生。念四諦。修四等。入四禪。凈四空。明四念處。堅四正勤。得四神足。故立四楞。通中鬲五。用斷五道苦惱輪回。修五根。具五力。除五蓋。散五陰。得五分法身。故立五也。十二環者。用念十二因緣。通達無礙。修行十二門禪令心無患。三重四楞合數成七。以念如來七覺意法。成就七圣財。通鬲鉆八用念八正道。得八解脫。除滅八難。故用八也。略說錫杖其義如是。汝當善持。迦葉白佛。如是世尊。如圣法教。  
　　爾時迦葉復白佛言。世尊。三世諸佛法同是也。佛言。有杖是同。若用不同。或有四鈷。或有二鈷。環數無別。但我今日四鈷十二環用是之教。二鈷者迦葉如來之所制立。令諸眾生記念二諦。世諦第一義諦。以立其義。爾時世尊。說此法已。尊者迦葉。千二百眾。及諸大會。皆悉歡喜。頂戴奉行。  
持錫杖法  
　　持錫杖威儀法。有二十五事。持錫杖十事法。一者為地有蟲故。二者為年朽老故。三者為分越故。四者不得手持而前卻。五者不得擔杖著肩上。六者不得橫著肩上手垂兩頭。七者出入見佛像不聽有聲。八者杖不得入眾。九者不得妄持至舍后。十者杖過中不出。復有五事。一者遠請行宿過中得出。二者至病瘦家過中得出。三者送過世者過中得出。四者外道請者過中得出。五者不得將杖指人畫地作字。復有五事。一者三師俱出不得持杖自隨。二者四人共行除上座不得普持。三者到檀越門好正威儀。四者入檀越門三抖擻三反不出從至余家。五者檀越出應持杖著左肘中央。  
　　復有五事。一者杖恒在己房中不得離身。二者不聽下頭著地。三者不聽杖許生衣。四者日日須好磨拭。五者杖欲出時當從沙彌邊受。若無沙彌白衣亦得。  
　　錫杖四鈷應四諦　　環應十二因緣 
　　中召明中道義　　上頭應須彌頂 
　　第二應須彌山　　中央木應于空 
　　下錯應須彌根  
　　沙門之法。解空得道。執此惺窹。世間一切眾生。諸比丘等至心奉行。  
　　凡體法。上臺法天。下臺法地。四支法四天王。十二環法十二因緣。包含天地人天上下。無不斯盡。凡發慈。廣生萬行物不準此。已起善本。持此杖法。赍天挾地。著左脅下。以小指句之。使兩頭平正。不令高下。鳴則常鳴。不令聲絕。其聲均細調和。恒使若初。若初無聲訖。一行處不令有聲。若初有聲訖。一行處常令有聲。亦使粗細一等不得。或粗或細。僧置左足。尼置右足。不得著地。若檀越不出。近至三家。遠滿七家。若不得更不容多過。若過非行者法。若限內得食。持杖懸之樹上。勿令著地。若無樹著地。就地平處一不令傾側。眠時安杖與身相順。置之床后。正與身齊。不令前卻。持行路止息時。頭常向日。勿令倒逆違背。持此杖即持佛身。萬行盡在其中。謂持天挾地。并觀十二因緣。為護身。一切如其傾側。一切萬物皆亦傾側。如其平正。一切含生。皆令安隱無為。若下臺著地之時。令三涂眾生苦劇踰增。若不著地。令三涂眾生因之得拔。如其顛倒。則逆世界。亦令行者其心迷亂。若能順持。彼此俱利若如是持。具現得威儀出入護助。后得獲果。速成正覺。  
又持錫杖法(依天竺藏經重出使后人看閱知其源流也)  
　　錫杖有二十五事威儀。持錫杖有二十五事者。一者為蛇蟲故。二者為年老故。三者為分衛故。四者為出入見佛像不得使頭有聲。五者不得持杖入眾。六者中后不得復杖出。七者不得擔著肩上以手懸兩頭。八者不得橫著膝上以懸兩頭。九者不得手掉前后。十者不得持至舍后。十一者不得復持在三師前后。已杖出不得復杖隨。十二者若四人俱行。一人已持。不得復持隨。十三者若至檀越家。不得舍杖離身。十四者至人門戶時。當三抖擻不出應當更至余家。十五者主人出應當杖著左肘挾之。十六者若至室中。不得使著地。十七者當持自近臥床。十八者當數取拭之。十九者不使頭有生。二十者欲行當從沙彌若白衣受。二十一者至病人家宿應得暮杖。二十二者欲遠送過去者應得暮杖。二十三者遠請行宿應得暮杖。二十四者遠迎來者應得暮杖。二十五者常當自近不得指人若畫地作字。  
 上一部：乾隆大藏經·小乘單譯經·佛說進學經一卷  下一部：乾隆大藏經·小乘單譯經·佛說貧窮老公經一卷 



  
乾隆大藏經·小乘單譯經·佛說得道梯隥錫杖經 
  