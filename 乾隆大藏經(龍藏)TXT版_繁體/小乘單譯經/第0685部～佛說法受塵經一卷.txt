  第0685部～佛說法受塵經一卷         
   
  
   小乘單譯經·第0685部   
佛說法受塵經一卷   
后漢安息國三藏安世高譯      
 
 
　　 
 
佛說法受塵經  
　　聞如是。一時佛游于舍衛國祇樹給孤獨園。佛告諸比丘。比丘受教從佛而聽。佛言比丘。凡人為一法。受塵自污。迷惑憂愁。沒無端際。吾見其不得無上吉祥之道。如丈夫欲見女子色。是以好色之士。為染為醉為貪為污為惑為著為住為受。從淫女言故。長久趨走往來。為受勤苦耳。常欲聞淫女之聲。鼻欲聞其香。舌欲得其味。身欲更其細滑。是以長久趨走往來受苦。是故不當為女色聲香味細滑所染惑也。當覺知是。又復諸比丘。凡人為法。受塵自污。迷惑憂愁。沒而無際。吾見其不得無上吉祥之道。如淫女欲見男子色。是以好色之女。為染為醉為貪為污為惑為著為住為受。為士色故。長久趨走往來受苦耳。常欲聞男子之聲。鼻欲聞其香。舌欲得其味。身欲更其細滑。是以長久趨走往來受苦。是故不當為士色聲香味細滑所染惑也。當覺知是。佛說是已。皆歡喜受行。  

 上一部：乾隆大藏經·小乘單譯經·佛說十八泥犁經一卷  下一部：乾隆大藏經·小乘單譯經·佛說進學經一卷 



  
乾隆大藏經·小乘單譯經·佛說法受塵經 
  