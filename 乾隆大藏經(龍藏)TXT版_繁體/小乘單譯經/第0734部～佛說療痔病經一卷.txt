    第0734部～佛說療痔病經一卷           
    
  
   小乘單譯經·第0734部    
佛說療痔病經一卷    
唐三藏法師義凈譯      
  

佛說療痔病經  
　　如是我聞。一時薄伽梵。在王舍大城竹林園中。與大苾芻眾五百人俱。時有眾多苾芻身患痔病。形體羸瘦痛苦縈纏。于日夜中極受憂惱。時具壽阿難陀見是事已詣世尊所。頂禮雙足在一面立。白言世尊。今王舍城多有苾芻。身患痔病形體羸瘦痛苦縈纏。于日夜中極受憂惱。世尊此諸病苦云何救療。爾時佛告阿難陀汝可聽此療痔病經。讀誦受持系心勿忘。亦于他人廣為宣說。此諸痔病悉得除殄。所謂風痔熱痔癊痔三合痔。血痔腹中痔鼻內痔。齒痔舌痔眼痔耳痔。頂痔手足痔脊背痔糞門痔。遍身支節所生諸痔。如是痔瘺悉皆干燥。墮落消滅必瘥無疑。皆應誦持如是神咒。即說咒曰。  
　　怛侄他　頞闌帝　頞藍謎　室利鞞　室里室里　磨羯失質　三婆跋睹　莎訶  
　　阿難陀于此北方有大雪山王。中有大莎羅樹名曰難勝。有三種華。一者初生二者圓滿。三者干枯。猶如彼華干燥落時。我諸痔病亦復如是。勿復血出亦勿膿流。永除苦痛悉皆平復即令干燥。又復若常誦此經者。得宿命住智能憶過去七生之事。咒法成就莎訶。又說咒曰。  
　　怛侄他　苫謎苫謎　捨苫謎　苫沒泥（去）　捨苫泥　莎訶  
　　佛說是經已。時具壽阿難陀及諸大眾。皆大歡喜信受奉行。  

   上一部：乾隆大藏經·小乘單譯經·佛說略教誡經一卷  下一部：乾隆大藏經·小乘單譯經·佛說業報差別經一卷  
 
 
    
   
乾隆大藏經·小乘單譯經·佛說療痔病經        
   