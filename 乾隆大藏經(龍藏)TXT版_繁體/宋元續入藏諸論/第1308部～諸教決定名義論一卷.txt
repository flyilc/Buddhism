  第1308部～諸教決定名義論一卷         
   
  
   宋元續入藏諸論·第1308部   
諸教決定名義論一卷   
圣慈氏菩薩造宋三藏傳法大師施護譯      
  

諸教決定名義論  
　　歸命一切佛世尊　　歸命所說三乘法 
　　歸命一切和合眾　　歸命普賢法界理  
　　今當略說一切教中諸根本字。彼如實義此中云何。所謂。  
　　唵字最為上首。我今頂禮此字清凈住不二相。若復有人能以此字舌上轉者。彼得真實諸慧根本。此字于一切教中甚深秘密。  
　　復有三字。所謂金剛吽字而為正因。從是字中宣說一切正法儀軌。彼三界心此法如是。惡字為說相。盎字即空性。即彼惡字復為慧母。若道非道皆從是說。亦即法界文字根本遍入空性。初后相應由此正智而得成就。若法有說皆悉成就。彼無所說亦復如是。是故一切造作皆悉平等。于輪回中隨順而轉。  
　　所言法界文字此復云何。是故今說。所謂。  
　　迦(訖當切)佉(去當切)誐(宜當切)伽(其當切)左(左當切)蹉(凄當切)惹(喏當切)酂(齊當切)吒(知江切)姹(敕江切)拏(尼江切)茶(直江切)多(低剛切)他(梯剛切)那(泥剛切)馱(蹄剛切)波(卑剛切)頗(紕剛切)摩(縻剛切)婆(步剛切)羊啰羅罔桑[元*欠](呼郎切)  
　　如是諸字。即如前說彼盎字攝。此相今說是即空性。出生甚深一切教法。此復名為空空。出現一切說相。所謂迦佉誐伽左蹉惹酂吒姹拏茶多他那馱波頗摩婆耶啰羅嚩薩賀。  
　　如是諸字即如前說彼惡字攝。此相今說。謂即一一文字。皆從一切智智所生。初相應行我法二種皆悉平等。金剛加持究竟安住。  
　　復次一切事業皆從金剛三昧出生。所謂。  
　　迦(引)佉(引)誐(引)伽(引)左(引)蹉(引)惹(引)酂(引)吒(引)姹(引)拏(引)茶(引)多(引)他(引)那(引)馱(引)波(引)頗(引平)摩(引)婆(引)耶(引)啰(引)羅(引)嚩(引)薩(引)賀(引)。如是諸字皆阿(引)字攝。此相今說。謂一切金剛事業。復次今說。  
　　烏(烏功切)污(烏貢切)壹(伊靈切)翳(伊證切)哩(黎丁切下同)哩梨(里丁切下同)梨伊(依綾切)愛(依崗切)唵(烏籠切)奧(烏當切)  
　　此中唵字相今如是說。謂即一切文字從彼出生。  
　　此中吽字相即如前說。一切事業皆從金剛三昧出生。  
　　復次如前所說諸字。謂即三身。若性若相如實安住。所謂。  
　　吽字即法身。阿字即報身。唵字即化身。如是三字攝此三身。彼分別說三乘解脫道。是為正說因。所有聲聞緣覺及一切智智。由是出現說一切法。即彼三字。亦是金剛三業如實安住。所謂。  
　　唵(引)阿(引)吽(引)  
　　此中唵字是名金剛身業。阿(引)字金剛語業。吽字金剛心業。  
　　又復阿惡二字安住空性。此中惡字亦為正智。此中阿字是即正覺最上秘密。  
　　又復吽字而為心智。覺了一切法。如上所說一切文字。當知皆從盎阿(引)吽三字所生。由是諸法起。種種相今當分別。彼一切法皆與盎阿(引)二字初后相攝。此中吽字出生一切。于三界中出現眾色。所有天人龍阿修羅迦樓羅緊那羅乾闥婆。成就持明天吉祥天。辯才天烏摩天。帝釋天梵王天。那羅延天大自在天。如是等天及天后。所有一切有情界中男子女人。乃至諸佛菩薩等。皆從此吽字出生變化。彼一一心住此字相。  
　　若心想此字時。當住虛空出生無礙。所謂三界心同此一心入。入是心已。此得名為現證菩提。當知此心無等無取無著無住無表無相。是即虛空平等一切智。無所得相應。無自無他相應正行。世間所有旃陀羅等。最下族類彼等諸行。乃至傍生等類。彼所行行種種差別。如是諸行雖復差別。皆亦不離一切智智相應正行。  
　　復次一切文字性非有說。然彼一切智智。于諸文字方便宣說。  
　　此中文字當云何義。謂虛空義。虛空何義謂空性義空性何義謂戍室啰義。戍室啰何義謂無說義。無說何義謂無相義。無相何義謂一切智義。一切智何義謂如意寶義如意寶何義謂即智義。智復何義所謂心義。心復何義謂彼三界大自在義。三界大自在何義謂遍照義。遍照何義謂梵天義。梵天何義謂大力天義。大力天何義謂自在天義。自在天何義謂即佛義。佛者何義謂金剛薩埵義。金剛薩埵何義謂觀自在義。觀自在何義謂世間義。世間何義謂輪回義。輪回何義謂涅槃義。涅槃何義謂不可數義。不可數何義謂不可知義。不可知何義謂無生義。無生何義謂無滅義。無滅何義謂無色義。無色何義謂無聲義。無聲何義謂無根本義。無根本何義謂無長養義。無長養何義謂無住義。無住何義。此無住者即無所有。離諸有智思惟分別。出過諸佛及佛菩提。安住金剛吽字根本。即此吽字復成蓮華火曼拏羅。住空空性離塵法性。二種根本最上清凈相應勝行。  
　　如是了知已。于輪回中勇猛精進。普令獲得涅槃大樂。若住此心。是為智者滅苦惱法。二種根本皆悉平等。是為最上精進勝行。成就牟尼大安樂法。安住正念。如日光明普照世間。心智平等相應安住。所有一切甚深秘密如前所說。彼戍室啰及虛空分皆如是說。  
　　如是成就最上樂法。即得諸佛自性相應。了知世間所有眾生一切生法。喜愛二種和合相應當知無性。彼無常法畢竟空寂。  

 上一部：乾隆大藏經·宋元續入藏諸論·大乘緣生論一卷  下一部：乾隆大藏經·宋元續入藏諸論·大乘中觀釋論九卷 



  
乾隆大藏經·宋元續入藏諸論·諸教決定名義論 
  