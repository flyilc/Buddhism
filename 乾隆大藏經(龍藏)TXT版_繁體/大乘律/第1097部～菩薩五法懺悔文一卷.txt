  第1097部～菩薩五法懺悔文一卷         
   
  
   大乘律·第1097部   
菩薩五法懺悔文一卷   
失譯師名開元附梁錄      
 
 
　　 
 
菩薩五法懺悔文  
　　十方三世佛。五眼照世間。三大無不知。明見罪福相。弟子某甲等。從無數劫來。不遇善知識。造作一切罪。破戒犯四重。六重及八重。謗法斷善根。具足一闡提。幸遇諸如來。經法賢圣眾。能除眾罪者。弟子頭面禮。愿諸惡云消。令發無上慧。懺悔竟五體作禮。  
　　十方諸佛始登道場。觀樹經行未轉法輪。無明老死長衰可悲。愿設法藥救諸疾苦。法雨流布枯槁眾生。得道明了。十方現在佛。已度有緣者。眾生多懈怠。方便現泥洹。弟子誠心禮。請佛令久住。一切諸菩薩。已發無上意。愿勤加精進。于無佛世界。現成等正覺。普度諸群生。慈哀無過佛。是故至心請。請佛已竟頭面作禮。  
　　歷世懷妒嫉。我慢及恚癡。見人得利如箭射心。聞人得樂如釘入眼。坐此諸罪障。墮落三惡道。常不遇諸佛。今日一心悟。發大隨喜心。十方三世佛。及彼弟子眾。其數無有量。從初發一念。乃至坐道場。四等大布施。清凈持禁戒。定慧及解脫。無量諸知見。弟子悉隨喜。慧心朗然明。愚癡暗障滅。一念發隨喜。功德滿十方。智慧如諸佛。隨喜已竟五體作禮。  
　　往返生死中。從生故至死。從貴故還賤。惟未得泥洹。法身常清凈。波若妙解脫。今當求此利。所可有福業。一切皆和合。回以施眾生。共成無上道。廣大如虛空。無相如真智。究竟盡法界。金剛空慧常現在前。無行神通有感必應。回向已竟頭面作禮。  
　　誠心發大愿。行道如誓愿。慧心如猛風。定力如金剛。于此回向后。念念轉慈悲。舍離愛著想。歡喜度一切。舍去身命時。佛放光明滅除一切難障。化生兜率天。面睹慈氏尊。修相盡具足。六根普聰徹。聞佛說妙法。即悟無生忍。皆住不退地。乘大神通力周游十方國。供養一切佛。無量妙音聲。贊嘆佛功德。二十五有中。無時不現身。如日照世界。光明朗十方。一切幽闇處。皆為作燈明。雖得佛道轉法輪現泥洹。眾生不盡成佛不舍。普賢文殊愿。發愿已竟洗心作禮。  

 上一部：乾隆大藏經·大乘律·清凈毗尼方廣經一卷  下一部：乾隆大藏經·大乘律·菩薩藏經一卷 



  
乾隆大藏經·大乘律·菩薩五法懺悔文 
  