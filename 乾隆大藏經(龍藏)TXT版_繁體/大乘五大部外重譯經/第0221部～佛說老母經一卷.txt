  第0221部～佛說老母經一卷         
   
  
   大乘五大部外重譯經·第0221部   
佛說老母經一卷   
失譯師名附劉宋錄      
 
 
　　 
 
佛說老母經  
　　聞如是。一時佛在維耶羅國。所止處名曰樂音。時與八百比丘僧菩薩萬人俱。時有貧窮老母。來到佛所以頭面著地為佛作禮白佛言。愿欲有所問。佛言。善哉善哉當問。老母言。人生老病死。從何所來去至何所。色痛癢思想行識。從何所來去至何所。眼耳鼻舌身心。從何所來去至何所。地水火風空。從何所來去至何所。佛言。人生老病死。無所從來去亦無所至。色痛想行識。無所從來去亦無所至。眼耳鼻舌身心。無所從來去亦無所至。地水火風空。無所從來去亦無所至。佛言。諸法亦如是。譬如兩木相鉆出火。火還燒木木盡火便滅。佛問老母言。是火本從何所來。滅去至何所。老母報佛言。因緣合會便得火。因緣離散火即滅。佛言。諸法亦如是。因緣合會乃成。因緣離散即滅。諸法亦無所從來去亦無所至。眼見好色即是意。意即是色。是二者俱空。無所有成。滅亦如是。諸法譬如鼓不用一事成。有人持桴捶鼓鼓便有聲。是鼓聲亦空。當來聲亦空。過去聲亦空。是聲亦不從木革桴人手出。合會諸物乃成鼓聲。聲從空盡空。諸所有萬物一切亦如是。我人壽命亦如是。本際皆凈無所有。從無所有因作法。法亦無所有。譬如云起陰冥便雨。雨亦不從龍身出。亦不從龍心出。皆龍因緣所作乃致是雨。諸法無所從來去亦無所至。譬如畫師先治板素。卻后調和眾彩便在所作。是畫亦不從板素彩出。隨其意所為悉成。生死亦如是。各各異類地獄禽獸餓鬼天上世間亦爾。有解是慧者不著著便有。老母聞佛言。大歡喜即自說言。蒙天中天恩得法眼。雖身老羸今得安隱。阿難正衣服前長跪白佛言。是老母聞佛言即解。何因緣智慧乃爾。佛言。大德巍巍。以是故而即解。是老母者。是我前世發菩薩意時母。阿難白佛言。佛前世時母。何因困苦貧窮如是。佛言。乃昔拘樓秦佛時我為菩薩道。意欲作沙門。母以恩愛故不聽我作沙門。我憂愁不食一日。以是故前后來生世間。五百世遭厄如是。佛語阿難。是老母壽終。當生阿彌陀佛國中供養諸佛。卻后六十八億劫當得作佛。字扶波健。其國名化作。所有被服飲食如忉利天上。其國中人民皆壽一劫。佛說經已。老母及阿難等。菩薩比丘僧。諸天龍鬼神阿須倫皆大歡喜。前以頭面著地。為佛作禮而去。  

 上一部：乾隆大藏經·大乘五大部外重譯經·佛說老女人經一卷  下一部：乾隆大藏經·大乘五大部外重譯經·佛說老母女六英經一卷 



  
乾隆大藏經·大乘五大部外重譯經·佛說老母經 
  