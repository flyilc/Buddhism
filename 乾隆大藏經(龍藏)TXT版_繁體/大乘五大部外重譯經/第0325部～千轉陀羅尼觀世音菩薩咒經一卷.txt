  第0325部～千轉陀羅尼觀世音菩薩咒經一卷         
   
  
   大乘五大部外重譯經·第0325部   
千轉陀羅尼觀世音菩薩咒經一卷   
唐大德法師智通奉詔譯      
 
 
　　 
 
千轉陀羅尼觀世音菩薩咒經  
　　娜謨曷啰(上)跢娜怛啰耶(余何反)夜(弋可反一)娜么(莫我)阿唎耶跋盧枳羝鑠(上)筏啰夜(二)菩提(徒儞反)薩跢婆夜(三)莫訶薩跢婆夜(四)莫訶迦嚕奶(奴綺反)迦夜(五)跢侄他(六)阇(上)曳阇曳(七)阇(上)夜婆醯(上)儞(八)阇(上)榆跢唎(上九)迦(上)羅迦(上)羅(十)么羅么羅(十一)者羅者羅(上十二)綺拏(上)綺拏(十三)薩啰(上)皤(符可反)羯啰(上)摩跋啰(上)拏儞迷(十四)薄伽跋底(都儞反)娑(上)訶薩啰(平)薄羯羝(十五)薩啰(上)皤菩(上)陀跋盧枳羝(十六)者芻(上眼十七)輸(上)嚕怛啰(上耳十八)揭啰(上)拏(上鼻十九)是訶(上)皤(舌二十)迦夜(身二十一)末弩(心二十二)毗(上)輸達儞(二十三)素(上)啰(上)素(上)啰(上二十四)缽啰(上)素啰缽啰(上)素啰(上二十五)薩啰(上)皤菩(上)陀阿(上)提(徒儞反)瑟絺(上)羝娑婆訶(二十六)達啰(上)么陀睹揭啰(上)鞞娑(上)婆訶(二十七)阿(上)婆皤(二十八)娑(上)皤婆皤(二十九)達啰(上)摩皤(三十)蒱馱(上)尼(奴移反)曳(三十一)娑婆訶(三十二)  
　　千轉印與觀世音心印同(唯足不同)頭指以去四指反叉。向內相捺。左大指屈入頭指中。右大指舒直。向內勿曲。兩腕相合。兩腳作丁字形。乃右腳直立左膝曲在外。弩跨身屈向左邊。以心印當右乳前勿著乳。面作笑顏頭向右(手印與觀世音心印同唯身腳法用別)每月十五日洗浴于凈室。手作心印誦咒。滅四重五逆(此印是阿地多崛多師譯出)  
　　千轉云。誦此咒已惡業消滅。至七遍五逆罪滅。若滿十遍已罪無不滅。十萬遍面見觀音種種莊嚴者。七日之中初作法時。惟得食乳糜蘇酪白餅粳米飯。不得食鹽醬菜。最后一日勿食。十五日夜空腹。佛前馺馺誦咒無定數。見像動搖。出聲唱言善哉。放光明曜。復以真珠寶物安咒師頂上。即知成驗。面見觀音已。得滿一切善愿。又于睡眠中夢見觀音種種莊嚴者。一切善事成就。一切惡業消滅。直轉讀者亦得滅罪。欲東西行時。先咒手七遍以摩拭面。所至之處無諸災橫若能清凈如法常誦不廢。得第一地。若有女人能誦持者后成男子。更不重受如是女形。先作壇安置供養備訖。然始誦咒其壇四面各長十六肘。四重作規。院相皆外白色內四色。各一重如似壁勢。即是八重也。合五方色四面開門。東西南北相當。正中一重不須開門。大瓦罐八枚甕子四枚。滿盛水插柏及樹枝。安水罐甕中。作白餅粳米飯乳酪蘇蜜香果子等供養。然十六枝燈。四門外各插十六只未經用箭。掛五彩線于箭上。取佉陀羅木(紫檀木是)四枝。二長五指二長六指。釘壇四角。散種種時非時花于壇上。又取頗伽木(拘無子少者是)一千八百枚。各長一尺。若一瓦缽若銅缽。和蘇乳涂此木枝。咒一枝一遍即擲火中。無佉陀羅木時(赤棗木代亦得)須畫一白色觀音圣者像。隨力大小作。又先翻法云。千劫聚集業障。一時誦念悉皆滅盡。得千佛聚集善根。得背千劫流轉生老病死邊際。舍此身已即見千轉輪圣王。恒持十善。若欲生諸佛凈土者。晝夜各三時誦二十一遍。滿三七日如其所欲。即于夢中或見佛金色形像及菩薩形像(此是先相即知當生凈土)。  
　　上件咒及功能。并是通師總持寺翻梵本出。其印法者崛多師譯出別譯本云。受持法。取突婆香并苗五斤。楮木一千個長一尺。并蘇總咒一千遍。臨欲燒之。以蘇涂木莖及香上。各咒一遍燒之。豫五月六月取牛糞陰干。突婆香水和作泥作場身。二肘圓作場。場上安種種花香。冬月無花刻花安之。然薰陸香。咒師面向東。坐誦滿一千遍法成。未咒之時用此咒水二十一遍。或七遍服之。咒水解污凈室道場佛堂洗身咒柳枝打病咒水治病并得。各二十一遍。若能一生日別三時時別誦二十一遍。滅罪不可思議通一切用。  

 上一部：乾隆大藏經·大乘五大部外重譯經·十一面神咒心經一卷  下一部：乾隆大藏經·大乘五大部外重譯經·咒五首經一卷 



  
乾隆大藏經·大乘五大部外重譯經·千轉陀羅尼觀世音菩薩咒經 
  