  第0366部～金剛秘密善門陀羅尼經一卷         
   
  
   大乘五大部外重譯經·第0366部   
金剛秘密善門陀羅尼經一卷   
失譯人名附東晉錄      
 
 
　　 
 
金剛秘密善門陀羅尼經  
　　如是我聞。一時世尊安住菩提樹下。與大弟子舍利弗目犍連等而為上首。復有無量諸大菩薩摩訶薩。其名曰金剛幢菩薩。金剛藏菩薩。彌勒菩薩。賢劫大士亦為上首。爾時金剛密跡菩薩。承佛威神發如是言。惟愿世尊分別演說善門陀羅尼當為世間作大照明。除滅怨害惡友毒心。若天龍夜叉羅剎鳩槃茶。人及非人諸大鬼神。啖人精氣左道蠱毒。怨家詐諂伺人短者。如是無有救護之處。如來大慈當為除滅怖畏等事。安止眾生于清凈地。行住坐臥乃至夢中。常當守護不令憂惱。有是利故我今勸請。大悲調御當為說之。亦當救護大乘人心。令其堅固功德智慧不退之行。悉除怨害命不中夭。爾時金剛密跡菩薩勸請佛已。瞻仰尊顏心有顧念。爾時世尊大悲導師。發大雷音聲遍世界。贊嘆密跡菩薩。善哉善哉善男子。汝今真是菩薩之人。能為眾生得安樂故。發如是問。我今亦為一切眾生。當說此善門陀羅尼。爾時密跡喜未曾有。惟愿矜愍善分別之。于時世尊告大士言。諦聽諦聽善思念之。吾當為汝演暢其義。密跡言唯然受教。即說咒曰。  
　　多绖他　漚究牟究　摩比尼　摩陀尼　槃羅遮　吟那休　休休利　跋多　莎訶  
　　爾時世尊說此灌頂陀羅尼已。復更宣說陀羅尼句。  
　　多绖他　跋阇　跋阇　跋阇達梨　跋阇波汦　跋阇毗汦　跋阇大地　遮迦羅跋時　遮迦羅達梨　達梨　達梨　跋梨　牟梨　遮隸　休休利　波伽　頻毗梨　梨梨尼留留志　遮梨　周梨　牟梨　曼荼梨  
　　此持名善能除滅一切過惡。亦除一切四百諸疾。復能令人命不中夭。  
　　多绖他　摩荼尼　伽伽羅尼　牟荼尼　僧波羅　牟荼尼　那奢尼　那奢尼　那奢尼　婆陀尼　蚩真兜　蚩真兜　毗梨　摩梨呵多尼　跋梨婆梨　婆地毗　地毗梨留娑梨　奢羅寧羅和寧　羅和那荼蛇　跋羅摩遮梨那　伊陀羅婆汦　地地羅蛇尼　那無摩　醯奢婆羅　梨師婆摩呼尼　波波閻摩呼尼　迦羅婆地　呼施婆地　蘇摩婆汦　蘇摩婆羅鞞莎呵　多绖他呵羅呵羅　希羅伊大摩婆遮婆伽婆莎呵　迦绖多阿[少/兔]那　阿梨阇婆尼　迦伽大尼　阿多荼呵尼　末伽毗　盧呵尼　休娑婆汦　呼娑婆汦　希利希利蛇他時蛇他祁尼　蛇他波蘭遮　蛇他婆焰　蛇他婆嵐　蛇他希利耽　莎訶  
　　爾時世尊說此金剛秘密善門陀羅尼。欲令人天獲大饒益永離苦難常處安樂。如是持者過去諸佛已說教化。未來今佛亦共宣說。佛告金剛密跡菩薩。善男子大悲愍念一切眾生故我今說之。爾時世尊說此持時。于其肉髻無見頂上出大人相光照明赫奕。遍照十方無量世界。時諸佛土亦復自然。涌出光明艷色希有。殄滅一切所有幽冥。時十方人天異類。咸睹是相生希有心。皆作此念有何因緣。而現是相光遍世界。爾時諸佛告眾會曰。善男子諦聽有佛世界名曰娑婆。佛號釋迦牟尼如來。大悲憐愍一切眾生令安樂故。說是善門陀羅尼。是時眾會聞其佛說釋迦威德力皆同發聲。贊嘆釋迦希有善哉。能于娑婆生大悲心。為安天人故說是持。此持希有乃是無相。真實智慧之所宣說。我等愿樂勤修行之。得是持已亦當如是。出生大悲教化眾生。諸佛贊言善哉善哉善男子。欲行此善門陀羅尼者。常于晨朝嚙木澡漱。燒香散華攝心讀誦。不令馳騁于諸境界。所以者何此持乃是三世諸佛持說教化。汝等應當憶念如說修行。五辛酒肉所不經口。梵行居心除舍緣務。于寂靜處然后讀誦。能令行者得大功德無邊智慧。欲行善門陀羅尼者當發誓愿。乃至成佛莫令廢忘。恒于晨朝讀之一遍。若求現愿七日七夜。勤而行之無不果遂。惟除過去有重罪者。于今少時不能令盡。其余諸業無不除滅。修一切諸善乃至涅槃。悉皆能得具足二十功德之利。何等二十。所謂長命盡壽名稱資生。色力無病勇猛精進。諸佛護念其心調柔。諸天護助愿行善行。思甚深義精勤不怠。光顏怡悅相好具足。辯才無畏增滿善根是故世尊說此金剛秘密深奧善門陀羅尼。汝應憶念至誠修行。所以者何如此持者。于諸持中最為吉祥。  
　　爾時金剛密跡菩薩。白佛言世尊。我今愍念擁護一切眾生。令得安樂除諸哀惱。不令諸惡得其便也。  
　　多绖他　尼企尼企　志志志志　婆婆婆婆　留留留留　時時時時　迦羅　迦羅　迦羅　迦羅　希利　希利　希利　希利　破破破破　摩摩摩摩　呵那　呵那　呵那　呵那　大呵　大呵　大呵　大呵　婆[少/兔]　阿伽耶　希帝利　莎呵  
　　爾時世尊贊金剛密跡言。善哉善哉大士。乃能說此大威神咒擁護一切。皆得安隱益其精氣。不令諸惡人非人奪其精氣者得其便。  
　　爾時大梵天王及諸眷屬。即從座起偏袒右肩。合掌白佛言世尊。我今亦欲隨喜佐助。受持讀誦善門陀羅尼者。增長眾生壽命色力除其衰患。使無伺求得其便者。惟愿世尊加哀護助得如所愿。  
　　多绖他　希利　彌利　汦利　莎呵　跋嵐　阿摩　富梨　莎呵　跋嵐　摩卑　婆羅　羯捭　弗波僧多梨　莎呵  
　　若有善男子善女人欲行此持者。常于晨朝清凈澡漱已至心讀誦。  
　　爾時釋提桓因即從座起。偏袒合掌白佛言世尊。我今亦欲擁護一切眾生。不令諸惡人非人奪精氣得其便也。即說陀羅尼句多绖他　毗尼婆羅尼　婆大羅摩陵持　挃致置　瞿梨乾陀梨　婆羅摩羅汦　呵那摩耽多羅尼　大羅摩利尼　遮迦羅婆翅　睒婆梨　睒婆梨　莎呵  
　　行咒此法。常于晨朝清凈已至心讀誦。爾時四天王即從座起。偏袒右肩合掌向佛。而作是言我等亦欲擁護一切眾生。不令諸惡人非人。伺其惡者得其便也。  
　　多绖他　弗羆修弗羆　頭摩波梨呵離　阿利夜波羅汦　膻汦涅目汦　末伽梨多兜汦兜　莎呵  
　　此咒常于晨朝清凈已。至心讀誦。爾時釋迦牟尼佛。即舉右手贊嘆梵釋四天王言。善哉善哉汝等。善能宣說諸佛所持陀羅尼句。爾時世尊告金剛密跡菩薩。善男子若有得聞善門陀羅尼心無疑惑。能于晨朝清凈三業已。至心讀誦所得功德不可稱計。  

 上一部：乾隆大藏經·大乘五大部外重譯經·善法方便陀羅尼咒經一卷  下一部：乾隆大藏經·大乘五大部外重譯經·護命法門神咒經一卷 



  
乾隆大藏經·大乘五大部外重譯經·金剛秘密善門陀羅尼經 
  