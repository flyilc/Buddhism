  第0320部～如意輪陀羅尼經一卷         
   
  
   大乘五大部外重譯經·第0320部   
如意輪陀羅尼經一卷   
唐天竺三藏法師菩提流志譯      
 
 
　　 
 
如意輪陀羅尼經 
此經出大蓮華金剛三昧耶加持秘密無障礙經 序品第一  
　　如是我聞。一時佛在雞喇斯山。與無央數菩薩眾俱。爾時觀自在菩薩摩訶薩。從座而起整理衣服。長跪合掌前白佛言。世尊。我有大蓮華峰金剛秘密無障礙如意輪陀羅尼明三昧耶。能于一切勝福事業。所求皆得如意成就。如來大慈許我說者。我當承佛神力。廣為饒益一切有情意愿故說。世尊是陀羅尼明。有大威神如天意樹。為諸明仙雨大寶雨。所欲皆得等摩尼珠。能滿一切有情一切勝愿。唯希如來慈哀加持。爾時世尊告觀自在菩薩摩訶薩言。善哉善哉汝以大悲。為諸有情故發是問。我已加持聽汝無礙說示如意輪陀羅尼明。  
　　爾時觀自在菩薩摩訶薩。承佛告旨顧及眷屬。即起合掌修敬頂禮。繞佛三匝還坐本座。以歡喜心。諦觀會眾熙怡微笑。即說根本陀羅尼明曰。  
　　娜謨啰怛(二合)娜(奴可切上下并同音)怛(二合)啰野耶(一)　娜么阿(去音)唎(二合)耶(二)　嚩(無可切)嚧枳諦濕(二合)嚩(同上音)啰耶(三)　菩提薩埵耶(四)　摩訶薩埵耶(五)　摩訶迦(居邏切下同音)嚕抳迦耶(六)　怛侄(寧也切)他(去音)(七)　唵(喉中抬聲引呼之)(八)　斫羯啰襪(無遏切二合)　啰底振跢么抳(九)　摩訶缽頭(途邑切)謎(十)　嚕嚕(十一)　底瑟侘(魑賈切)(十二)　入嚩(無可切二合)攞(十三)　阿(去音)迦唎沙(疏下切)野(十四)　虎(二合)吽(十五)  柿吒(十六)　莎(去音二合)嚩(同上音)訶(引十七)  
　　大心陀羅尼明曰  
　　唵(同去音呼)(一)　缽頭(同上音)么(二)　振跢么抳(三)　摩訶入(二合)嚩(同上音)攞(四)　虎(二合)吽(五)  
　　小心陀羅尼明曰  
　　唵(同上呼)(一)　嚩(同上音)　啰娜缽頭(同上音)謎(二)　虎(二合)吽(三)  
　　爾時觀自在菩薩摩訶薩。說此陀羅尼明時。大地山林六返震動。一切天宮龍宮藥叉宮。羅剎宮乾闥婆宮。阿素落宮迦樓羅宮。緊那羅宮摩呼羅伽宮。皆大震動。種種諸惡大力鬼神毗那夜迦。作障礙者皆大戰悚。諸魔宮殿普大火起。是中魔王及魔眷屬生大怖懼。一切鄙惡龍女神女。鬼女藥叉女。羅剎女乾闥婆女。阿素落女迦樓羅女。緊那羅女摩呼羅伽女。一時惶怖悶亂躄地。一切地獄皆自門開。是中一切罪報有情皆得解脫。盡生天界受勝安樂。  
　　爾時諸天各持天諸種種殊勝安悉牛頭栴檀。沉水末香涂香燒香。奇妙天花眾寶瓔珞。釵珰環釧寶蓋頭冠。天諸衣服一切飾具。于虛空中繽紛散雨。供養如來及會大眾。滿虛空際起種種色云。于其云中無量天樂不鼓自鳴。出不思議和雅音聲供養如來。見聞聽者住慈忍力。如斯神變皆是觀自在菩薩摩訶薩秘密如意輪陀羅尼咒神力所致。  
　　爾時世尊出迦陵頻伽美妙梵聲。說深妙偈贊觀自在菩薩摩訶薩曰。  
　　善哉善哉善男子　　汝能愍念諸有情 
　　說是如意陀羅尼　　拯濟有情大勝益 
　　令信受者銷諸罪　　當超三界證菩提 
　　隨方若有修持者　　世出世愿皆圓滿  
　　爾時世尊說斯偈已。復告觀自在菩薩摩訶薩言。善男子汝當重為一切有情。說斯神通陀羅尼咒受持法要。令當有情獲大善利。  
破業障品第二  
　　爾時觀自在菩薩摩訶薩。又白佛言世尊。若有比丘比丘尼優婆塞優婆夷童男童女。于此生身求大功德現報之者。當于晝夜依法精勤。修持此如意輪陀羅尼咒。不假占擇日月吉宿。亦不一日二日斷食。亦不沐浴亦不作壇。著常衣服明水灑凈。如常齋食作成就法。當于晝夜居凈室中面東趺坐。想觀自在身。相好圓滿如日初出。放大光明坐蓮花上。對在目前誦念不亂。燒沉水香運心供養。恭敬禮拜隨心所辦。香花供獻而不斷絕。六時時別一千八十遍。相續不絕。一一字誦滿三落叉(梵云一洛叉此云十萬數)由住瑜伽觀法誦念。所有過現五無間罪。極惡業障自然消滅。當見種種諸大善夢。當知此則罪滅之相。圣觀自在加被護念。由斯善根百千事業。舉心誦念一切所為悉得成就。一切諸明神通威力。無能及此如意輪陀羅尼明神通力者。所以者何。是陀羅尼若有能信受持之者。過現造積四重五逆十惡罪障。應墮阿毗地獄之者悉能消滅。若一日二日三日四日。乃至七日熱病風病。癀病痰病蠱毒厭禱。疔瘡疥癩癲癇風癢。頭鼻眼耳唇舌牙齒。咽喉胸脅心腹腰背。手足支節一切疾病。種種災厄魍魎鬼神。由經誦念皆得除滅。一切藥叉啰剎毗那夜迦。惡神鬼等悉不能害。刀兵水火惡風雷雹。王難賊難怨仇等難不相橫害。一切惡相鮮福之業。惡星變怪皆自消滅。蚖蛇蝮蝎守宮蜘蛛。師子虎狼一切惡獸亦不相害。若有軍陣斗戰官事諍訟。由明成就皆得解脫。若常五更誦此陀羅尼一千八十遍者。如上諸事皆得解脫自在如意。若能每日六時時別。誦此陀羅尼一千八十遍者。圣觀自在夢覺現身。住是人前告言善男子勿怖。欲求何愿一切施汝。或見阿彌陀佛。或見極樂世界。宮殿樓閣莊嚴之事。或見極樂世界菩薩會眾。或見十方一切諸佛菩薩大眾一切集會。或見圣觀自在所住補陀落山七寶宮殿。或見自身內外清凈。或見國王大臣恭敬供養。或見自身過世所造一切罪障皆得消滅。當知斯人當舍命后不受胎生。蓮花化生身相端好。著天衣服而自莊飾。生生之處識宿命智乃至菩提。更不墮于三惡道中。恒與一切諸佛菩薩。同一生處住不退地。  
誦念法品第三  
　　爾時觀自在菩薩摩訶薩。復白佛言世尊。是秘密如意輪陀羅尼。復有二法。一在世間。二出世間。言世間者。所謂誦念課法勝愿成就。攝化有情富貴資財。勢力威德皆得成就。言出世間者。所謂福德慧解資糧莊嚴。悲心增長濟苦有情眾人愛敬。斯經秘要當密秘持。無識之人不應宣傳。若證此秘密三昧耶者。當自秘持勿妄宣說。若真成就此陀羅尼最勝法者。當一切處若食不食若凈不凈。一心觀想圣觀自在相好圓滿。如日初出光明晃曜。誦斯陀羅尼無有妄念。常持不間一無過犯。則得圣觀自在現金色身。除諸垢障神力加被。心所求愿皆乞滿足。證諸神通安怛陀那法。多聞持法如意珠法。住年藥法雨寶雨法。見伏藏法入阿修羅窟法。隨意形法種種藥法。杵法瓶法世出世間諸所樂法皆得成辦。若有國王。王后嬪妃。王子公主宰官。婆羅門剎利毗舍首陀比丘若男若女童男童女若諸外道。伏信斯法而受持者。應知時數。若國王誦念時于七日中。六時各誦一千八十遍。若后嬪妃每時當誦九百遍。若王子誦八百遍。若公主誦七百遍。若宰官誦六百遍。若婆羅門誦五百遍。若剎利誦四百遍。若是毗舍誦三百遍。若首陀誦二百遍。若比丘誦一百八遍。若男子誦一百六遍。若女人誦一百三遍。若童男誦一百遍。若童女誦九十遍。此名課法。持念稱名一切勝事皆獲成就。富貴福樂資財谷帛奴婢象馬。一切樂具隨意增長。明者時數每從后夜至明相時。誦一千八十遍常不間廢。則得成就一切無邊之事。百由旬內地天男女。捷疾如風歸敬贊嘆。若欲圣觀自在現與愿者。清凈澡浴末香涂身。著凈衣服食三白食。隨力所辦香花香水。三白飲食果蓏供養。沉水香白栴檀香等和酥蜜。面東結加趺坐。想圣觀自在誦如意輪陀羅尼。一明一燒滿十萬遍。圣觀自在現身教語成就明者一切諸愿。若欲執金剛藏菩薩現者。沉水香安息香等和酥蜜。一明一念執金剛藏菩薩。一燒滿十萬遍。執金剛藏菩薩而自現身。觀念明者愛之如子。授與一切持明法器。若欲一切諸佛菩薩現者。以沉水香一明一念一切諸佛菩薩。一燒滿十萬遍。諸佛菩薩皆自現身。為除蓋障滿所求愿。若欲一切大持明仙現者。以安悉香和酥七日七夜。一明一念大持明仙。一燒滿七日七夜。一切大持明仙皆自現身住是人前。各持明法呈授明者。加祐神力隨逐擁護。若欲三千大千世界主帝釋梵王與諸天眾現者。七日七夜以安悉香薰陸香等和酥蜜。一明一念帝釋梵王。一燒滿七日七夜。帝釋梵王與諸天眾。皆自現身說法慰喻。與所求愿而擁護之。  
印法品第四  
　　爾時觀自在菩薩摩訶薩。復白佛言世尊。是秘密如意輪陀羅尼明印明者。防護供養請召迎送。必皆依法觀想分明無令錯謬。則得成就此秘密三昧耶。  
　　大蓮花三昧耶印第一  
　　二手合掌。以二頭指二中指二無名指。各豎磔開微屈。頭指相去寸半。二大指二小指各豎相著微屈。印明曰。  
　　娜謨啰怛(二合)娜怛(二合)啰耶野(一)娜么阿(上音)唎耶婆(無何切下同音)露抧諦濕(二合)嚩(無可切下同音)啰野(二)菩地薩埵野(三)摩訶薩埵野(四)摩訶迦(居邏切下同音)嚕抳迦野(五)唵(喉中抬聲呼六)叄(去音)摩曳譟(蘇到切下同音)咩(彌養切七)扇諦彈諦(八)薩嚩叄(去音)摩耶(去音九)努缽(二合)啰尾瑟[齒*來](二合十)怒邏努霓(魚抧切十一)莎(去音)嚩(二合)訶(十二)  
　　若欲作曼茶羅時。當于壇地先誦身心三明一千八十遍。即結此印明印七遍。以印東西南北四維上下各揮三遍。靜心想印作百千葉七寶開敷蓮華。供養一切諸佛菩薩諸天龍神一切歡喜。凡欲洗浴。以小心明加[打-丁+(姊-女)]字。明水七遍右手摩水則用沐浴。不明不用。  
　　解脫印第二  
　　以二小指二無名指。掌中右押左相叉。二中指豎頭相著。二頭指各當中指背屈如鉤。頭去中指背三分。二大指并豎。印明曰。  
　　那謨摩訶(去音)室(二合)哩夜曳(一)唵(上同呼也二)鑠計叄(去音)摩曳噪咩(同上音三)悉地悉第(四)娑(去音)馱耶(五)始吠始吠(六)始皤(蒱餓切下同音)咩(同上音)阿(去音)皤訶(上音七)薩嚩阿(上音)[口*栗]詫(他我切)娑(去音)達泥(八)莎(九)嚩(二合)訶  
　　當作此印明印三遍。印頂上髆上心上喉上。護身竟以印繞衣。能令一切毗那夜迦。遠不為障超諸障礙。亦用此印持護一切供養物等。而供獻之。  
　　治土明第三  
　　唵(同上呼一)步入縛(二合)攞(二)唬(二合)吽(三)  
　　當取凈土分作三聚。以此明明土七遍。一聚洗腰已下。一聚洗髆已七。一聚洗頭頸。  
　　觸護身印第四  
　　二頭指二無名指二小指。掌中右押左相叉。二中指屈頭。于二頭指背甲背相著。二大指并伸。捻二中指甲側。印明曰。  
　　唵(同上呼一)句露陀(上音)那(二)唬(二合)吽綽(處略切三)  
　　次作此印明印三遍護身。往諸觸處及上廁上。出入如常洗凈。又至一處持土洗手。并漱口齒。  
　　漱口印第五  
　　右手大指頭指中指并微屈。無名指小指屈如鉤。印明曰。  
　　唵(同上呼一)睹(知矩切)睹(同上呼)麗(二)矩嚕矩嚕(三)莎(去音二合)嚩訶(四)  
　　次作此印承水明水三遍。洗漱口齒并飲灑凈。若欲澡浴。先浴三寶。次浴圣觀自在。則自洗浴。  
　　浴三寶印第六  
　　二手仰掌側并相著。屈二頭指各側捻二大指甲上。二中指二無名指二小指相著平伸。印明曰。  
　　唵(同上呼一)諦曬曬勃陀(上銀二)莎(去音二合)嚩訶(三)  
　　次作此印取水明之三遍浴佛。次浴法時除勃陀字安達磨字。次浴僧時除達磨字安僧(去)伽字。各水三掬。浴獻三寶已。當浴本尊。  
　　圣觀自在浴印第七(又名明者取水洗自頂上洗浴印也)  
　　二手仰掌側并相著。二頭指二中指二無名指二小指。各豎屈相著。屈二大指各捻二頭指下文。印明曰。  
　　娜謨啰怛(二合)娜怛(二合)啰耶野(一)娜么阿(上音)唎耶(二)婆露抧諦濕嚩啰野(三)菩地薩埵野(四)摩訶(去音)薩埵野(五)摩訶(去音)迦嚕抳迦野(六)怛地(寧也切)他(去音七)阇曬摩訶(去音)阇曬(八)蘇啰缽底(九)莎(去音二合)嚩訶(十)  
　　次作此印取水三掬各明三遍。浴圣觀自在已。即澆自頂洗浴于身。  
　　自灌頂印第八  
　　以二無名指。掌中右押左相叉。二小指直豎頭相著。二中指豎伸屈第一節頭相拄。二頭指各捻中指背中節上。二大指捻二無名指頭。印明曰。  
　　唵(同上呼一)賀佉理理(二)虎(二合)吽[打-丁+(姊-女)](三)  
　　若洗浴訖。次作此印明印三遍。取水用自灌頂。辟除一切作障難者。  
　　著衣印第九  
　　二手大指。各橫押頭指中指。無名指小指甲上。印明曰。  
　　唵(同上呼一)微莽啰(二)莎(去音二合)嚩訶(三)(亦名灑衣咒)  
　　次以此印。取水明三遍[泳-永+截]灑衣服。又以小心明明衣三遍。著持己出于凈處面東蹲坐。又用澡豆凈水洗手漱口。其漱口明如上無別。  
　　禁頂印第十  
　　以右手中指無名指小指作拳。以頭指捻大拇指面中文。印咒曰。  
　　唵(同上呼一)矩嚕矩麗(二)莎(去音二合)嚩訶(三)  
　　次作此印明印三遍印頂上。作浴法時于其中間。不得嗔怒起諸漏心。亦不得見諸臭穢物諸惡人輩。一心憶念圣觀自在。即入道場頂禮三寶。次禮圣觀自在。用小心明明水五遍。灑治諸供藥物及灑道場。  
　　護身印第十一  
　　以二小指掌內相叉。屈二無名指。雙押二小指相叉上。二中指直豎頭相著。二頭指微屈。各當二中指上節相去半分。二大指當二中指側仰。印明曰。  
　　唵(同上呼一)跋日羅(引二合)祇聹(二)缽(二合)啰你(去音)缽跢野(三)莎(去音二合)嚩訶(四)  
　　次作此印明三遍。印頂上兩髆上喉上心上。即成護身。  
　　大護身印第十二  
　　印相準前印明曰。  
　　唵(同上呼一)入縛(二合)攞囊野(二)虎(二合)吽[打-丁+(姊-女)](三)  
　　又作前護身印明印三遍。印觸五處成大護身。  
　　被甲印第十三  
　　二手仰掌。散伸十指。印明曰。  
　　唵(同上呼一)度比度比迦(引)野度比(二)缽(二合)啰入嚩理矃(三)莎(去音二合)嚩訶(引)  
　　次作此印明印三遍。從頂摩觸下至于足。即成被甲。  
　　十方界明第十四(從此有金剛菩薩結界多利心毗俱知菩薩并未安也)  
　　唵(同上呼一)阿(去音)[口*露]力(二)  
　　此明明水白芥子。灑散八方結界。又以小心明明水白芥子。灑散八方上下方結界。  
　　結壇界印第十五  
　　二中指二無名指二小指。掌中右押左相叉相鉤二頭指斜豎頭相著。二大指向身豎頭側相著。誦小心明明印七遍。繞壇三匝揮印結立壇界次于壇內諸圣者位。奉置香水器。水上泛花供養。  
　　治路明第十六  
　　唵(同上呼一)缽那弭矃(二)皤伽(上音)縛底(下以切三)慕(輕呼)賀野慕(輕呼)賀野(四)惹蘗(魚列切)慕(輕呼)賀矃(五)莎(去音二合)嚩訶(引)  
　　此明欲奉請時。持香爐誦之七遍。開治空中道路關鑰辟除一切。警覺圣觀自在及諸圣者。來加被之。  
　　請召圣者印第十七(亦名送印)  
　　二中指二無名指二小指。右押左仰豎相叉相鉤。二頭指斜伸頭相拄。二大指向前招撥二中指頭。請召先顧彼方。若改二大指向外撥。即名送諸圣者法。印明曰。  
　　唵(同上呼一)睹嚕睹嚕(二)莎(去音二合)縛訶(引三)  
　　次作此印誦明七遍。請諸圣者降會道場。  
　　迎印第十八  
　　二手十指。掌中右押左相叉作拳。各露中節。豎右大指來去。印明曰。  
　　娜謨啰怛(二合)娜怛(二合)啰耶野(一)娜么阿(上音)唎耶(二)婆露抧諦濕縛啰野(三)菩地薩埵野(四)摩訶(去音)薩埵野(五)摩訶迦嚕抳迦野(六)缽頭(二合)摩缽頭(二合)摩(七)缽頭(二合)摩播矃(八)娑(去音)羅娑(去音)啰(九)翳醯曳醯(十)婆(上音)伽(上音)畔(十一)那(去音)哩(二合)夜婆露抧諦濕縛啰野(十二)阿(上音)奴紺播謨播馱野(十三)啊(去音)[口*露]力(十四)  
　　次作此印誦明三遍。右轉迎想圣者至壇供養。  
　　供養香水印第十九  
　　二手十指掌中右押左相叉。雙合成拳。豎左頭指而遍示之。印明曰。  
　　唵(同上呼一)啊(去音)[口*露]力(二)  
　　次作此印明印三遍。印香水器捧持當額供養奉請。  
　　華座印第二十  
　　二手仰掌。二頭指二中指二無名指二小指。各豎背相并著。二頭指各附著中指背。二頭指頭與二中指上文齊。二大指各附頭指下文。印明曰。  
　　唵(同上呼一)缽頭(二合)摩寐邏野(二)莎(去音二合)縛訶(三)  
　　次作此印誦明三遍。與諸圣者敷設花座。白言圣者善來。由本愿力不舍大悲。來降赴此卑弊之處。開無等恩愿垂加持受斯供養。滿有情愿各就本座。作請坐印總請想諸圣者各就座坐。  
　　請坐印第二十一  
　　二頭指二無名指二小指。掌中右押左相叉作拳。二大指雙屈入掌。二中指豎頭相拄。上下來去。  
　　次作此印誦小心明三遍。請圣觀自在及請諸菩薩。各就座坐。次請用軍茶利金剛結界嚴護。  
　　除障印第二十二(此亦結壇一用)  
　　二中指二無名指二小指。掌內右押左相叉。二頭指斜豎頭相拄。二大指向身豎頭相拄。印明曰。  
　　唵(同上呼一)耳[口*栗](二合)耳曩(去音)伽(上音二)勃(二合)力婆夜(三)弊(毗藥切)你抳(四)莎(去音二合)縛訶(五引)  
　　次作此印明印三遍。印一切花香供養物等。作凈除障。  
　　想供養印第二十三(此咒無物空想)  
　　二手合掌。二大指二中指二無名指二小指。頭各右押左相叉。二頭指各捻中指背上節。印明曰。  
　　娜謨薩縛勃陀(上音一)步地薩埵南(上音二)薩婆詑沃刈諦(三)薩(僧邑切)頗(二合)啰伊摩(二合)吽(四)伽(上音)伽(上音)那(去音)紺(五)莎(去音二合)縛訶(引六)  
　　次作此印明印三遍。想為種種供養圣者。當作種種贊嘆三寶贊嘆圣觀自在。隨心所樂發愿回向。懺悔諸罪發菩提心。  
　　求生印第二十四(亦名水母生印)  
　　二大指二小指豎頭相著微屈。二頭指二中指二無名指。各豎散伸微屈。令頭間各相去一寸。印明曰。  
　　唵(同上呼一)缽頭(途邑切二合)慕皤(菩餓切)婆(無何切)野(二)莎(去音二合)縛訶(引)  
　　次作此印明印三遍。顯示諸尊一切歡喜。擁護加被所求福愿。  
　　根本印第二十五  
　　二手合掌虛掌內。二大指相并豎伸。屈二頭指捻二大指頭上相拄。誦大心明小心明。明印三遍。印頂上左右髆上喉上心上。護身被甲則印藥上。誦大心明小心明。明藥光護。  
　　大心印第二十六  
　　準前印改左手當心仰伸。改右手向外揚掌。誦大心明明印三遍。呈示圣觀自在。請愿成辦一切事業。  
　　凈治珠明第二十七  
　　唵(同上呼一)暗沒(二合)哩耽儼袂室(二合)哩曳(二)室唎(二合)忙(去音)哩你(輕呼三)莎(去音二合)縛訶(引四)  
　　以此明凈治念珠。當用蓮子或摩尼珠。以牛五凈浴之。一一珠明七遍。穿持系畢又明一百八遍。如法受持。(又后成就數珠咒一千八十遍訖。勿穢惡處著常香合盛之)  
　　捧數珠印第二十八(亦名成就珠)  
　　右手取珠置于掌中。二手合掌大虛掌內。捧珠明曰。  
　　唵(同上呼一)縛蘇(上音)皤底(二)室(二合)哩曳(三)缽持(二合)莽忙[口*履](四)莎(去音二合)縛訶(引五)  
　　此明又明珠一千八十遍清凈受持。每取珠時三遍明珠。二手當心相去六寸或當鼻前。二手五指各攢捻念珠。捻一一珠與明同了。斷諸緣慮一心凝目。想念圣觀自在陀羅尼字。圓光身心光明如日不令錯亂。隨所力念乃至千萬。身極疲頓誦念方息。開目瞻睹圣觀自在。合掌頂禮種種贊嘆圣觀自在。出道場時復獻香水。作是思惟我當以何方便。令諸有情永免生死證入菩提。若成就藥者。瞻想圣觀自在。一心系藥捷捷誦明。候太陰太陽盈復。如本藥現暖煙增光。藥即成就。  
　　解界印第二十九  
　　二無名指掌內右押左相鉤。二大指捻二無名指甲上。二中指豎頭相拄。二頭指附二中指背相著。二小指并豎相著。印明曰。  
　　唵(同上呼一)紇(二合)哩阿(上音)叄(去音)忙擬矃(二)虎(二合)吽  
　　次作此印誦明七遍。左轉三匝解結壇界。若解界已。又獻香水供養發遣。作前迎印向外撥之。送諸圣者。  
　　五凈明第三十  
　　唵(同上呼一)耶輸(上音)提(二)莎(去音二合)縛訶(引三)  
　　明者若食觸穢食時。以此明凈牛五凈一百八遍。以茅草攪令相和服之。解其觸穢。即得清凈。一切藥物供養器物。香水香花涂香燒香。飲食然燈磨香吃食。著脫衣服灑水澡浴作凈。皆用小心明明之五遍。威光增澤遣治諸障。  
壇法品第五  
　　爾時觀自在菩薩摩訶薩。復白佛言。世尊。是秘密如意輪陀羅尼大曼茶羅印三昧耶。成就世間三種藥法。令世人民見聞歡喜而相愛敬。當候太陰太陽蝕時。預二七日于閑靜處。方量四肘或復五肘。或復八肘隨自力能。如法掘地除去惡土瓦石骨木。以凈黃土培筑平填。初瞿摩夷涂次黃土泥涂。次香泥涂精細泥飾。分為二院。內院當心畫三十二葉開敷蓮花。于花臺上畫如意輪圣觀自在菩薩。面西結加趺坐。顏貌熙怡身金色相。首戴寶冠冠有化佛。菩薩左手執開蓮花。當其臺上畫如意寶珠。右手作說法相。天諸衣服珠珰環釧。七寶瓔珞種種莊嚴。身放眾光。東面畫圓滿意愿明王。左畫白衣觀世音母菩薩。北面畫大勢至菩薩。左畫多羅菩薩。西面畫馬頭觀世音明王。左畫一髻羅剎女。南面畫四面觀世音明王。左畫毗俱胝菩薩。是等菩薩寶冠珠瓔耳珰環釧。天諸衣服種種莊嚴。坐蓮花上半加趺坐。外院東面畫天帝釋。左右畫諸天眾圍繞。南面畫焰魔王(即閻羅大王也)左右畫諸鬼母眾圍繞。西面畫水天王。左右畫難陀龍王烏波難馱龍王及諸龍王眾圍繞。北面畫多聞天王。左右畫諸藥叉眾圍繞。東南面畫火天神。左右畫苦行仙眾圍繞。西南面畫羅剎王。左右畫諸羅剎眾圍繞。西北面畫風天王。左右畫風天眾圍繞。東北面畫大自在天王。左右畫宮槃茶鬼眾圍繞。又東面畫日天子。左右畫七星天眾圍繞。又西面畫月天子。左右畫七星天眾圍繞。又西面畫地天神。左右畫諸藥叉神圍繞。又東面畫大梵天王。左右畫諸梵眾天圍繞。又西面畫阿素落王。左右畫阿素洛仆從圍繞。又西門畫始縛(無可切)婆歌(呼我切)明王。是等天神各執器仗。種種衣服如法莊嚴半加趺坐。內外院界畫寶階道。內院界上遍畫種種色如意寶珠。繞畫火焰。外院界上遍畫獨股金剛杵。令頭相次繞畫火焰。此秘密曼茶羅三昧耶。力不逮者但畫座位。各于位上題書名字。作法供養亦得成就。若畫匠畫時。清凈澡浴著凈衣服。每日與授八戒齋法。如法畫飾。彩色筆盞皆凈好者。若畫飾已。明者凈浴著凈衣服。依法作治護身護伴。結界奉請香水供養。燒沉水香白檀香安悉香薰陸香。壇內圣觀自在前。敷蓮荷葉置于藥器。以蓮花葉蓋覆器上。加牛五凈[泳-永+截]灑藥上。并印護持。各依位次。獻諸香水香花果蓏三白飲食。及諸飲食酥油燈鬘如法供養。則當呈示三昧耶令普照知。其奉請香水及獻香水香花涂香燒香果蓏飲食燈明。皆印加持明之三遍。此秘密曼拏羅三昧耶。是圣觀自在現身與愿處。是一切諸天明仙神敬贊嘆守護處。是諸有情蠲除一切罪障處。是成就世出世間二種藥處。增長福蘊。命終當得往生西方極樂剎土。蓮花化生。著天衣服而自莊嚴。識宿命智。乃至菩提不墮惡道。  
佩藥品第六  
　　爾時觀自在菩薩摩訶薩。復白佛言。世尊。是秘密如意輪陀羅尼明。有三種藥。一者佩藥。二者含藥。三者眼藥。言佩藥者。等分當用牛黃白栴檀香郁金香龍腦香麝香丁香白豆蔻紅蓮花須青蓮花葉肉豆蔻素靺啰拏缽怛啰石蜜。涂壇結界明藥一千八十遍。相和搗篵為丸。和搗藥時調調誦明。明藥不絕總勿世語。法即成就。盛藥器中置于壇內圣觀自在前。誦根本明大心明小心明。加法藥。乃至太陽太陰盈復圓滿。藥現暖煙增光。若暖相現。燒薰衣服佩戴。點額上瞼上眉間上者。則謂一切人民愛敬遵崇教命。若煙相現。燒薰衣服佩戴。點者則得安怛陀那自在成就。若增相現。薰衣點佩福德增壽。一切鬼神怖不相嬈魍魎諸病皆得除差。若光相現。薰衣點佩則證神通明仙之位。國王王子后妃婇女。宰官僚佐男女大小。見令歡喜敬事供養。施諸財寶隨順贊嘆。一切災厄宿障五無間罪。應墮阿毗地獄者亦皆消滅。由明藥成福德增盛。人所睹見而不厭怠。獲大勝愿。猶如日輪隨方至處除世幽冥。一切觀愛諸事成辦。水難火難刀杖毒藥蠱毒咒咀。虎狼毒蟲悉不災害。設復有人臨當刑戮。以藥熏佩由藥勢力。刀尋段壞而得解脫。若復有人杻械枷鎖禁系牢獄。以藥熏佩而得解脫。是持明者作此法時。應當至心誠信斯法勿懷疑惑。依法修治必不虛也(此藥有毒持勿妄服)  
含藥品第七  
　　爾時觀自在菩薩摩訶薩。復白佛言世尊。是陀羅尼明含香法者。世間一切恭敬愛樂。等分當以龍腦香麝香郁金香牛黃。涂壇結界明藥一千八十遍。相和搗研。以天雨水和丸如麻子。盛藥器中置于壇內圣觀自在前。誦根本陀羅尼明大心明小心明。作成就法候太陰太陽盈復圓滿。藥若暖煙增光明現。驗斯相成密處陰干。若暖相現含持誦念。攝諸人民相敬贊嘆。口諸疾病皆悉除差口氣香潔。若煙相現含持誦念。心所愿求自然圓滿。除諸災患語業清凈。薄除垢障見者敬伏。若增相現。含持誦念壽命增遠。魍魎鬼神見皆怖走。若光相現含持誦念。則證神通明仙之位識宿命智。五無間罪自然除滅。世間諸難皆得解脫。國王王子后妃婇女。宰官人民外道等輩。見聞講論種種言詞。悉皆信受歡喜聽聞攝伏供事。施諸財寶一切成辦。如轉輪王曼馱多慈育天下。得與帝釋同一床坐。是持明者含斯藥力。乃至有所聽聞持皆不忘。世間智慧辯說無礙。言音和雅如緊那羅令眾樂聞。若含斯藥入陣斗戰定勝他軍。若常含藥依法誦念。圣觀自在現斯人前。與所求愿隨心滿足。又法作四肘曼茶羅。基高尺二寸平治填拭。以瞿摩夷黃土埿白栴檀香埿涂。壇上置圣觀自在像。像面向西。香花燈明三時布獻。唯除苦花臭花。沉水香白栴檀香燒焯供養。以白栴檀木作摩尼幢棖量高一肘。幢頭繒彩莊嚴下垂幡帶。幢頭置摩尼珠。其珠以紅頗梨。或用水精皆凈無瑕翳。其幢置壇心上。以七丸藥懸置幢上。壇西作法面東趺坐。誦根本陀羅尼明大心明小心明。啟請圣觀自在。帝釋天大梵天四天王天。持明仙濕婆么歌明王。一髻羅剎女度底使者。時明一千八十遍。燒香散花梵音贊嘆而供養之。滿一百日夜。于圣觀自在所求如愿。一切攝伏隨順安住。得與咒仙同行。業緣諸仙敬護。直至命終請往使處必不疑也。此名如意密使之法。夫用藥者。應以藥丸隨日多少作末。石蜜和丸盛銀器中。大心明小心明明一千八十遍。持藥一明一觸菩薩二足一百八遍。置密凈處。每欲含時明三七遍。含持默誦三明一百八遍。一切鬼神難調伏者。而皆降伏隨心驅使速得成辦。若含若帶所向之處。見者歡喜無不和偶。能成一切秘妙之事。若入王宮若入僧中。若入聚落若入外道。皆密含藥默誦明。攝善言相教。則得一切順伏相向樂同一處。心所念求為皆成就。常得貴人愛敬供養。若常如法作是法者。于日日中應受種種上妙供養。若有怨敵軍陣斗諍皆得勝利。以是因緣圣觀自在。于一切時護如愛子與大自在。作是法者除不至心。  
眼藥品第八  
　　爾時觀自在菩薩摩訶薩。復白佛言。世尊。是陀羅尼明眼藥法者。令諸有情獲大勝利如意成就。圣觀自在與所求愿一切圓滿。其藥等分雄黃迦俱婆昵夜珊(此云蒼耳子燒取瀝余本譯云取蒼耳子仁)紅蓮華須。青蓮花葉牛黃郁金香黃[木*薑](余本譯云干姜未詳)小折(一云象膽)蓽茇胡椒海水沫。涂壇結界明藥一千八十遍。相和蔦研。又以麝香龍腦香自生石蜜。各減前藥半分相和精研。盛銅器中置壇內圣觀自在前。誦根本明大心明小心明。作成就法當候日月盈復圓滿。藥暖煙增光現。藥則成就。隨上中下成就證相。先以藥涂圣觀自在足下。于諸有情起大悲心。當誦前三明一百八遍則當涂眼。所有翳障白暈眵淚。赤膜雀目胎赤風赤。眼中努肉皆得除差。第二度涂者所有頭痛。或頭半痛口諸疾病。壯熱病一日發二日發三日發。或常發者悉皆除差。第三度涂者。一切諸惡神病鬼病癲癇風病。乃至八萬四千神鬼。種種病惱悉得除愈。第四度涂者。一切作障毗那夜迦。諸魔鬼神皆怖遠離。第五度涂者。一切怨難兵陣斗諍。皆得勝利有大威德。第六度涂者。一切重罪五無間業。應墮阿毗地獄之者。及諸惡夢一切災怪。不吉祥相悉皆除滅。第七度涂者。國王王子后妃婇女宰官僚佐。一切男女悉皆隨順。信向愛樂而為供養。第二七度涂者得大自在。第三七度涂者福植如王。一切人民悉伏隨順親近供養。第四七度涂者。一切藥叉及藥叉女種族眷屬。隨意攝伏任為給使。第五七度涂者。一切羅剎及羅剎女。一切阿修羅及阿修羅女。一切龍及龍女。自在攝伏皆為給使。第六七度涂者。一切大力幻化飛空。洛剎瑜吉尼。現種種形隨意給使。乃至菩提隨逐擁護。第七七度涂者。摩訶迦羅神鬼子母神八部諸神。而皆攝伏隨從擁護。第八七度涂者。能見一切隱形仙輩。第九七度涂者。能見地中一切伏藏。第十七度涂者。能見諸仙人宮阿修羅宮一切門開。見彼宮中一切出入。第十一七度涂者。入于山林能見一切藥精現形。威光赫奕求之長壽。及大勢力采取如意。第十二七度涂者。能開諸山神仙宮門。是中神仙迎持明者。入須仙藥則得如意。第十三七度涂者。能開海中一切龍宮。見中龍眾一切歡喜無有障礙。第十四七度涂者。能見欲界諸神宮室一切門開。第十五七度涂者。夜行黑闇明見如晝。第十六七度涂者。能見水際金剛際風輪際空際。第十七七度涂者。能見四天王天。亦能下見地獄受苦有情。令彼有情皆得解脫。第十八七度涂者。威光如日破諸黑闇。第十九七度涂者。能見圣執金剛菩薩。祈乞諸愿悉皆滿足。第二十七度涂者。能見圣觀自在與所求愿悉皆滿足。第二十一七度涂者。能得神通觀見色界諸天宮殿。自在游戲出入無礙復見十方一切剎海諸佛菩薩獨覺聲聞會眾凈佛國土。若一年涂者。密持三明得凈五眼。功德福蘊神通威力。轉更增長齊諸天等。每涂藥時銅箸揾藥明三七遍。點涂眼中如法持明。若諸有情修持斯法求于勝愿。當深信解勿生疑惑。常于有情生大悲心學佛智慧。即得成就如向所說。一切事業必不虛也。作此法者心生疑惑復不專功。所作諸法則不成就。  
護摩品第九  
　　爾時觀自在菩薩摩訶薩。復白佛言。世尊。是陀羅尼明護摩法。饒益有情成就一切最勝之法。破諸蓋障止諸怨敵。一切毗那夜迦不相障惱。一切人民見皆歡喜。于清凈處方量三肘凈治涂地。當中圓一肘深半肘穿火爐坑。瞿摩夷黃土泥如法摩拭。白栴檀木長二把半。截之爐中累燒。等分以稻谷花白芥子沉水香和酥蜜乳酪。于五更時護摩一千八十遍。五無間罪一切業障一時消滅。若經七日作護摩者。壽命無夭出諸重罪得身清凈。若二七日作護摩者。福壽增越國王王子輔相人民。見其愛敬如事火天。若三七日作護摩者。三十三天釋提桓因。并諸天眾日月天子。皆來擁護與諸愿滿。四天王神持明仙眾并諸眷屬。皆來擁護與其效驗。執金剛菩薩與大勝愿。圣觀自在當現其身。授加大愿隨意滿足。令世人民皆當敬伏。若天亢旱以白芥子和酥。三日三夜如法護摩則降甘雨。若多霖雨取護摩灰。仰觀空中明一百八遍。上散空中其雨即晴。若災風雹雨卒暴起時。用護摩灰明一百八遍。望向散之風雹即止。若常依法誦念明者。威德神力而無所畏如那羅延。舍此身后即生西方極樂世界。隨所生處常識宿命。乃至菩提不墮惡道。  
　　世尊此如意輪陀羅尼明。無量功德踰海無極。若比丘比丘尼優婆塞優婆夷童男童女。能依斯法不生疑惑。書寫讀誦常受持者。心有憶持一切事業。皆盡如意得大威德。時諸四部信男信女皆悉愛敬。持明仙王與諸仙眾冥密守護。加祐福事自然成辦。得大尊貴恭敬供養。一切財寶真珠摩尼。金銀琉璃珂貝璧玉。衣服樂具而皆豐足。獲大福植諸愿滿故。是持明者得斯吉祥如意悉地勿輕泄人。所獲神力永無退失。世尊此如意輪陀羅尼明印明。威神如是甚為希有。或凈不凈能成有情。心寂法海入諸三昧。神道游戲住佛菩提。以斯因緣我以大悲成熟有情。唯希如來加持覆護。  
囑累品第十  
　　爾時世尊贊觀自在菩薩摩訶薩言。善哉善哉大慈悲者。能善說此如意輪陀羅尼明。是法于贍部洲。利樂成熟一切有情菩提善根。若有有情發心。于此如意輪陀羅尼明。讀誦受持恒不間者。則此生中。證見色寂圓照神通游戲智三昧耶。非但現世得大福利。亦于當生獲大功德。是故一切天龍八部。皆應敬護如事火天。我以持此明者付囑于汝。常勤加護。念斯明者得其證驗。見信汝身我已隨喜。爾時觀自在菩薩摩訶薩。白佛言。世尊。我于無量劫來以大悲力。受如來教付囑有情。常隨擁護與其效驗。唯佛證知為于有情。說此如意輪陀羅尼明。若受持者依課誦持。得愿滿足證成不難。承佛神力得作如是救苦有情。爾時圣觀自在菩薩摩訶薩說此經已。一切大眾皆大歡喜信受奉行。  

 上一部：乾隆大藏經·大乘五大部外重譯經·觀自在菩薩如意心陀羅尼咒經一卷  下一部：乾隆大藏經·大乘五大部外重譯經·觀自在菩薩怛嚩多唎隨心陀羅尼經一卷 



  
乾隆大藏經·大乘五大部外重譯經·如意輪陀羅尼經 
  