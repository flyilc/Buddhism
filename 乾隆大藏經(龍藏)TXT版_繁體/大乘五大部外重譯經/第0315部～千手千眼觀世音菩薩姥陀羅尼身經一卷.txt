  第0315部～千手千眼觀世音菩薩姥陀羅尼身經一卷         
   
  
   大乘五大部外重譯經·第0315部   
千手千眼觀世音菩薩姥陀羅尼身經一卷   
唐南天竺三藏法師菩提流志譯      
 
 
　　 
 
千手千眼觀世音菩薩姥陀羅尼身經  
　　爾時觀世音菩薩摩訶薩。合掌恭敬白言世尊應正遍知。是我前身不可思議福德因緣。今蒙世尊與我受記。欲令我身起以大慈悲拔導心。當為利益一切眾生。斷諸結縛滅八怖畏。今我欲說姥陀羅尼。末世眾生蒙是姥陀羅尼威神力故。皆離苦因獲安樂果。世尊后五百歲中。隨在國土城邑聚落山林樹下。有諸苾芻苾芻尼諸善男子善女人等。常能日夜六時依法。讀誦受持姥陀羅尼最勝法門者。我以念報如來恩德。恒皆隨逐擁護是人而不放舍。不使一切妒憋鬼神競侵嬈害。復令一切宿重業障一時消滅。隨得一切陀羅尼神咒壇印種種法門速皆成就。復白佛言世尊。后五百歲眾生垢重薄福者。多不能專念。設有持者或被鬼神之所侵害。今我持以佛威神力自在通力。廣為饒益一切眾生。安樂諸天阿修羅等。謂當說是姥陀羅尼三昧耶門。我于過去無量劫中。已曾親自供養受持如是陀羅尼法。復見過去未來現在諸佛世尊。亦等皆因此姥陀羅尼三昧耶門。得成阿耨多羅三藐三菩提。有善男子善女人等。能常專念讀誦受持此姥陀羅尼最勝法門者。此人現世口說流利。無所質礙慧辯通達。于一切天人大眾之。中最為第一。聞者歡喜悉皆稽首。在所生處常得恭侍瞻佛法僧。有所言說人皆信受。當知即是諸佛威神自在之力非我自力。爾時世尊贊觀世音菩薩摩訶薩言。善哉善哉汝能如是。利益安樂一切天人阿修羅等及凈業道。我今以智印印之。令汝永不退轉種種大慈大悲方便等心。是時觀世音菩薩摩訶薩重白佛言。世尊我念過去無量劫中。初持此姥陀羅尼法門在補陀落山中。乃逢魔王領諸魔眾惱亂我法。令使咒句不得成就。時我即以此姥陀羅尼。降伏眾魔悉皆退散。當知此陀羅尼力不可思議。是時觀世音菩薩摩訶薩。以大慈悲為當利益安樂。諸天時世人故。即于佛前變說千手千眼姥陀羅尼大身咒曰(用后總攝身印)  
　　娜么薩婆(二合)若(爾那反)耶(一)那謨曷啰(二合)怛娜(二合)哆啰(二合)耶野(二)娜莫阿弭陀婆(重平)耶怛他(上)揭哆耶(三)阿啰訶羝三藐三悖陀耶(四)娜莫阿(上)利(二合)耶嚩(無何反)路枳帝(五)濕嚩(無可反下同二合)啰耶(六)菩提薩埵耶(七)摩訶薩埵耶(八)摩訶迦(居那反下皆同)嚕抳迦耶(九)娜么摩訶薩他(上)摩(二合)跛啰(二合)缽哆(二合)耶(十)菩提薩埵耶(十一)摩訶薩埵耶(十二)摩訶迦嚕抳迦耶(十三)娜謨毗補羅毗么那(十四)素缽喇(二合)底(丁枳反)瑟恥哆(去十五)僧棄(長)耶(上)素(上引)唎耶(二合)舍哆婆呵薩啰(二合)阿(上)羝唎(引)迦(十六)缽啰(二合)婆(重平)阿(上)嚩婆(重引)悉哆(短)慕(引)[口*栗]怛(二合重引短)曳(十七)摩訶末尼(去)摩矩吒軍(去)茶啰(上)陀[口*栗]泥(去十八)薄迦筏底(丁里反)缽頭(途邑反)摩(二合)波拏(上去)曳(十九)薩婆(二合)路迦(上)阿(阿字是上迦字上長緣此句內有阿字更不須迦字上引聲)播耶(二十去)奢摩那(去長)耶(二十一)毗毗(去)陀素(長呼)佉三摩鞞(去引)舍吠瑟絮(知價反二十二)薩婆薩埵跛哩慕者那(去引)耶(二十三)怛侄他(二十四)唵(引二十五)勃(重)部(長)嚩(伏訛反二十六)摩訶路迦羯啰(上)赧(寧簡反二十七)跢(丁舸反)么(二十八)悉底(丁里反二合)弭(短)啰(二十九)缽絮(同上)啰(三十)毗那舍娜(引)伽啰耶(三十一)啰伽墜(二合引)廢(無計反)灑(疏價反下同)摩訶暮(引)阿阇(引)啰(三十二)奢么(去)迦(三十三)奢娑迦(三十四)啰叉(楚價反二合)迦(三十五)薩婆跛耶突利偈(二合)底(平三十六)缽啰(二合)舍么迦那羯啰耶(三十七)薩婆怛他揭哆(三十八)三么嚩馱(重引)那羯啰(短三十九)醯醯(重努氣云四十)摩訶菩提薩埵嚩啰馱(四十一)缽頭(同上)摩(二合)路(引)迦三步(重)陀(四十二)摩訶迦盧抳迦(同上四十三)折(殖列反)絮么矩絮楞(近冷音呼)訖[口*栗](二合)多(四十四)舍唎蘭摩尼羯那(上)迦啰阇多跋折啰(二合)伏住哩耶(二合四十五)楞訖[口*栗](二合)多舍唎(引)啰(四十六)阿弭多(引)婆(重)視那(短四十七)迦么啰楞訖[口*栗](二合)多(四十八)缽啰(二合上)皤(去引)啰那羅哩者那摩訶度那娜羅(短)那唎(四十九)舍哆娑訶薩羅(二合)阿(上)毗(重平)攞使多迦耶(五十)摩訶菩提薩埵(五十一)毗馱摩毗馱摩(五十二)毗那舍耶毗娜舍耶(五十三)摩訶演(引)怛啰(二合)訖[口*(隸-木+士)](二合引)奢迦皤(去)吒皤(去)畔馱僧(蘇亙反)婆(引)羅遮啰迦(上五十四)缽啰(二合)摩他那(五十五)布嚧灑缽頭(同上)摩(五十六二合)布嚕灑那(上)伽(五十七)布嚕灑娑伽啰(五十八)毗(引)啰毗啰阇耶(五十九)素誕(長)跢(得舸反)素誕哆(六十)缽哩筏哩(二合)哆(六十一)馱摩馱摩(六十二)縒摩縒摩(六十三)度(重)嚕度嚕(六十四)缽啰(二合)奢(引)薩(短)耶(六十五)缽啰(二合)奢(引)薩耶(六十六)祁(重去)[口*離]祁[口*離](六十七)毗囄毗囄(六十八)只離只離(六十九)姥(母音)嚕姥嚕(七十)姥庾姥庾(七十一)悶遮悶遮(七十二)度那度那(七十三)毗(近佛音)睹那毗睹那(七十四)度嚕度嚕(七十五)伽(去引)耶伽耶(七十六)伽(引)馱耶伽馱耶(七十七)喝娑喝娑(七十八)缽啰(二合)訶娑缽啰(二合)訶娑(七十九)毗(去)馱耶(上)馱(八十)羯隸(二合)奢(去八十一)嚩(去引)薩(短)那(八十二)摩摩寫(八十三)荷啰荷啰(八十四)僧(司孕反)荷啰僧荷啰(上啰字皆近孕音呼上四字皆同八十五)睹(重)嚕征睹嚕征(八十六知里反)摩訶漫拏(去短)攞(八十七)迦啰拏(八十八)舍哆缽啰(二合)細(引)迦(八十九)皤婆(重)娑(九十)毗灑(長)那舍么迦(九十一)摩訶菩提薩埵(九十二二合)皤(去)啰馳(九十三)莎嚩(二合)呵(九十四句)  
　　爾時觀世音菩薩摩訶薩。說此薄伽梵大蓮花手嚴飾寶杖姥陀羅尼時。三千大千世界乃至非想非非想天。皆六返震動。天雨寶花繽紛亂墜。色究竟天摩醯首羅天。戰掉不安皆大恐懼。一切諸惡藥叉羅剎妒憋鬼神。受大痛惱叫呼求活。四維馳走莫知所趣。是時化身觀世音菩薩。語于大眾及一切惡鬼神等。若不隨順違我咒者。皆使支節熱惱疼痛身分碎裂。汝輩鬼神應知此咒。力能摧破一切諸山干竭大海。亦能摧壞阿修羅軍護諸國邑。摧滅一切鬼病神病。藥毒蟲毒邪惡人等。復能摧伏三十三天悉令順從。  
　　爾時世尊在大金剛歡喜勝殿。及尊勝菩薩無量天龍藥叉羅剎緊那羅眾住佛法者。一時種種歌詠贊嘆觀世音菩薩摩訶薩故。于時菩薩重白佛言。世尊是咒亦能摧壞一切有情。廣大蓋障黑暗山故。當有有情信聽讀誦。依法受持睹見聞者。彼之人等。所有一切。煩惱黑障悉皆銷滅。若復有人每于晨朝生尊重心。若讀若誦此姥陀羅尼三七遍者。則常為于觀世音菩薩摩訶薩隨攝擁護。若人有所思念一切大愿大三摩地門。而欲趣求速成就者。當唯獨坐清閑靜處。想念觀世音菩薩暫勿異緣。每誦此陀羅尼一百八遍者。無愿不果。又得一切眾生之所愛樂。當生不墜一切惡穢趣界。若坐行住能常想佛如在頂者。此人已于無量百千俱胝。所生積集諸惡罪業皆得銷滅。是人當得具足壽千轉輪王廣大福蘊。又于生生常與觀世音菩薩。同時出生生貴族家。若恒持以滿掬香花。先散觀世音菩薩像前。乃誦此陀羅尼三七遍者。即得大千功德大悲法性。彼人漸于世間。速得大力成就。若每日三時瞻菩薩面誦此陀羅尼一千八遍者。速得觀世音菩薩示微笑相。見已即證離垢初地念佛三昧光照世間。若命終時如入禪定。于所生處得宿命智。所有罪障皆盡消除。若欲受持此陀羅尼者。每以正月五月九月一日至十五日受持。齋戒著白凈衣食三。白食于舍利塔前或舍利像前。以白檀香泥涂一四肘方壇。復取種種花香。散于壇內佛前燒香然燈。于佛菩薩所生恭敬心。每誦此陀羅尼一千八遍。至十五日夜。得觀世音菩薩而來入是壇內。是人見已。所有一切蓋障五逆重罪隨盡消滅。身口意業皆得清凈。又得隨證佛三昧力灌頂地力。波羅蜜地力殊勝智力。世尊若須雨時。詣高望處當仰視天。誦此陀羅尼一千八遍。甘雨應時普洽充足。若視地誦此陀羅尼滿一千八遍。能令百谷皆得成熟。若于枯池河泉邊。誦此陀羅尼一千八遍水即盈滿。若以此陀羅尼咒手七遍。摩捫一切病人身者即得除差。若攝視失念人面身。誦此陀羅尼一百八遍還得正念。若視饑渴人面。誦此陀羅尼一百八遍。所有饑渴惡相悉皆消除。若欲結界入池水中。如法書寫此陀羅尼系置幢頭。令百由旬無諸衰患。便成結界而擁護之。復有善男子善女人等。能常日日誦此陀羅尼百八遍者。其人福聚說不可盡。能加位漸豪貴自在。又為一切人民愛念恭敬。所求如愿得滿足故。若欲降伏眾魔怨者。當以姥陀羅尼咒安悉香二十一遍。乃持一咒一燒。滿一百八遍則得除滅。若欲一切人類不譏蔑者。每日咒楊枝二十一遍。口中嚼之即得遵敬。欲令自身得大辯才智慧之者。以石菖蒲一十二兩。搗為細末溲和酥蜜。以姥陀羅尼咒令現三相。所為暖煙光等。得此相已。日服七丸丸如藥丸。并涂心上服滿百日。即得解慧辯才無礙。并日日誦姥陀羅尼一百八遍。隨結一十二印擁護身故。  
總持身印第一  
　　先起立端身并腳齊立。右腳微曲少許。先以左手舒下。其無名指中指并屈掌中。小指食指大母指散舒。仰掌向上。次以右手亦然。當屈肘臂而與髆齊。掌面向外。若欲降伏魔怨諸輩外道邪見稠林入正道者。當作此印誦姥陀羅尼二十一遍必如所愿。咒曰。  
　　那(上)謨曷啰(二合)怛那(二合)跢啰(二合)夜耶(一)那謨阿利耶(二)婆路枳帝攝伐(二合)啰耶(三)菩提薩埵耶(四)摩訶薩埵耶(五)摩訶迦盧抳迦耶(六)怛侄他(七)阿跋陀阿跋陀(八)跋唎跋帝(九)[王*垔]醯夷醯莎訶(十一)  
總持陀羅尼印第二  
　　準前身印合掌當心。以中指無名指小指。相叉左押右。以二頭指直豎頭相拄。其二大母指各豎押頭指第一文。令掌少開。若善男子善女人等作此印者。隨得滅除無量生死劫來惡業罪障一時消滅。當來往生十方凈土。今釋迦牟尼佛。往昔初坐菩提樹下。為諸魔王之所惱亂。亦作此印獲得安樂。  
解脫禪定印第三  
　　先偏袒右肩右膝著地合掌頂上。屈二頭指以頭相拄其二大指押頭指第二文上。此印所有過去諸佛。亦盡同修如是法門。皆得禪定解脫三摩地故。若常結此定印而供養者。速見十方一切諸佛禪定。咒曰。  
　　哆侄他薩婆陀羅尼(一)曼茶羅耶(二)[王*垔]醯夷醯(三)缽啰(二合)么輸馱(四)薩跢跛耶(五)莎嚩(二合)訶(六)  
千眼印咒第四  
　　起立并足。先以二中指無名指小指。各以甲背相著。其二頭指豎頭相拄。其二大母指側搏。押頭指第二文上側。開腕五寸許置于眉間。若常作此印咒法門者。漸得觀見百千萬億世界諸佛凈妙國土。一一佛土各得百萬四千菩薩。與其行者同為伴侶。若未逕三曼拏攞法門者。必勿見此印法門故。咒曰。  
　　唵(一)薩婆斫芻伽羅耶(二)陀啰尼(三)因(去)地(丁涅)唎耶(四)莎訶(五)  
千臂總攝印第五  
　　起立并足。先仰右手掌。五指各相附。后以左手掌。仰押右掌上當心著。此印力能摧伏三千大千世界一切魔怨。咒曰。  
　　怛侄他(一)婆盧枳帝(二)攝伐啰耶(三)薩婆訥瑟吒(四)烏訶耶彌(五)莎訶(六)  
通達三昧印第六  
　　起立以腳跟相跓。先以左手豎五指相搏屈肘向前拆。次以右手亦然。屈肘向內拆之。此印能令通達一切三昧智印。莊嚴八萬四千法門。是諸法門皆因此法明。見三藐三菩提故。用大身咒。  
呼召天龍八部神鬼集會印第七  
　　起立并足。合掌當心。各屈二大母指入掌中。次屈二無名指各捻二大指甲上。其二小指二中指直豎頭相跓合腕相著。以頭指來去。咒曰。  
　　唵(一)薩婆提婆那伽(二)阿(上)那唎(三)莎訶(四)  
呼召大梵天王及召憍尸迦來問法印第八  
　　準前印開腕。以指側相拄仰掌。以頭指來去。咒曰。  
　　唵(一)摩訶梵摩(去)耶(二)[王*垔]醯夷醯(三)莎訶(四)  
　　此印咒法。能攝無量無數陀羅尼印。諸有法門悉皆來集。若日月蝕時。咒酥一百八遍。以印印酥食者。令人障滅聰明。于當生身日誦萬偈。此印法門日藏如來。授與觀世音菩薩摩訶薩故。  
歡喜摩尼隨意明珠印第九  
　　起立合掌當心。以二大母指雙屈入掌中。余四指直豎合掌當心誦前大身咒三七遍。決定當往諸天宮殿。游歷十方諸佛國土。百千珍寶隨心皆得。供養諸佛菩薩金剛一切圣眾。若有欲作是法門者。當每晨朝清凈澡嗽作此印法。則令當得面見十方恒河沙數國土諸佛。亦得滅除無量劫來生死惡業重罪。是故贊嘆如是功德。  
乞愿隨心印第十  
　　準前印屈二頭指。押二大母指甲上。其頭指甲背相著。用前身咒。若人隨所求諸愿者皆悉滿足。必定不退菩提之道。  
入滅盡定三昧印第十一  
　　準前印直豎散頭指大母指。開掌。此印我在因地之時。乃有恒河沙諸佛如來。授我此印。令我得證阿耨多羅三藐三菩提之道。用大身咒。  
請佛三昧印第十二  
　　準前印合掌當心。頭指來去。咒曰。  
　　唵(一)薩婆勃陀三摩(去)耶(二)[王*垔]醯夷醯(三)缽啰(二合)摩輸陀薩埵(四)莎訶(五)  
　　千手千眼觀世音菩薩畫壇法  
　　復次白言世尊。是廣大神變姥曼拏攞咒印法門。能于后末世時。與諸咒者速得明見一切如來種族咒壇平等無等三昧耶故。其持法人常密秘口。誡諸誂論。片勿妄演是陀羅尼中。種種神通三昧警相。凈心進止念無暫亂。眩惑于他貪利求說外示異相。滅斯惡作則得成就。若不以此真凈法心。而修習者唐捐其功。虛受眾苦永無成辦。世尊當知是人應常精進。守持凈戒齋法清凈。不食五辛酒肉殘食。亦不作離間語諂誑語嫉妒語。及盜諸部壇印咒法句故。若犯斯過即為一切諸佛菩薩之所棄舍。我亦棄舍不樂觀攝。世尊當知是人。則已破于一切諸佛凈戒。毀滅一切三寶正法諸支善相。如此之人常與一切天魔鬼神。及諸外道毗那夜迦。同一界攝同一業住。永無依護圣不救脫。恒為一切諸佛菩薩賢圣天仙共所毀訾。如斯污道匱法之人。雖于晝夜常念此之陀羅尼者。世尊我見是人永無成就。如是不成非我所咎。自是他過。以斯義故不應以此陀羅尼法及諸陀羅尼法。當使是人見聞經卷讀誦受持。應與持凈梵行心具慈悲憐愍眾生。行儀無諂求菩提人。書寫讀誦如法受持。則得成就姥陀羅尼曼拏攞故。此法乃是觀世音菩薩摩訶薩。最尊最上秘密心王。是故咒者應以真實大精進心。盡舍身分支節骨肉。筋髓頭目悉施于他。求覓此法常勤修行。何況種種珍寶谷帛。衣服臥具湯藥外財。為此解脫姥陀羅尼曼拏攞。印像等法而不舍乎。至常依師求修學耶。何以故此解脫法。能與末世四生有情作大佛事。成于正行正業正精進正見趣分解脫道處。當有持者于此身后。乃至無上正等菩提更不退故。其曼拏攞當于寺內。或向山間或湫泉林邊。方圓八肘穿去根木惡土瓦石骨等。然以好土堅筑平治起基一肘。復以瞿摩夷香水和黃土泥。如法涂摩分為四院。其內外院各開四門。當中一院方闊三肘。當于心上。畫一方圓二肘一百八輻寶輪。又于寶輪心上。當畫一肘三十二葉大開敷七寶蓮花。又繞輪外四邊。遍畫火焰。于院四角。角別各畫一開敷蓮花。四花臺上皆畫一如意珠。于四珠上遍畫火焰。又于三十二葉大蓮華臺上。置一白栴檀觀世音菩薩摩訶薩像。次分第二院令闊一肘。四面共分八隔。四角隔各畫一開敷蓮華。又于一一蓮花臺上。各畫一三級寶須彌座。先于東北角座上。畫坐大自在天王。次于東南角座上。畫坐那羅延天王。次于西南角座上。畫坐大梵天王。次于西北角座上。畫坐帝釋天王。復于四面隔間。共畫十六寶花花鬘。次分第三院當闊二肘。唯畫青色金繩交道金花莊嚴。次分第四院亦闊一肘。復于四面共分二十八隔。于一一隔皆畫開敷蓮花。又次第于一一蓮花臺上。各各皆畫金剛杵印三戟叉印。鉞斧印刀印。劍印螺印。伏突印罥索印。棒印槌印。傘蓋印如意珠印。閻羅王棒印。毗那夜迦棒印。槊印輪印。及種種手印。是諸印上皆繞遍畫火焰。又當南門隔中畫焰摩王。次當西門隔中畫水天神。次當北門隔中畫俱廢羅天神。次當東門隔中畫俱摩羅天神。次于四角各依本位畫四天王神。皆令面目大嗔怒相。并畫神仆從。次分第五院亦闊一肘。于其四面。共畫一百八個種種果樹花樹寶樹。又于四角各畫一寶須彌山。于四門中亦各畫四大海水。其壇內外院地皆作青色。壇內外界等闊三寸。遍于界上皆豎頭畫金剛杵印。頭刃相次。復于西門南。皆側擘開一門咒者出入。復以千手千眼觀世音像。當壇中心面東懸置。復以千手千眼經。置于三十二葉蓮花上白檀像前。以檀香水一十六碗。種種三白飲食果子共二十五盤。一斗香水甕二十五個。并于口插諸彩花樹。及種種花鬘共二十個。蘇燈油燈共二十八盞。涂香末香及諸香等共布十疊。菩薩神幡五色繒幡都共二十五道。如是供養疊器甕等。皆用金器銀器銅器。故如無真者假者亦充。如是等物。都內外院四面如法羅列。懸諸幡花。復以稻谷花白芥子并諸雜花散于壇上。是諸飲食每日清潔。造新好者持列供養。其咒法師每日出入澡浴清凈。以香涂身著新衣服食三白食。燒栴檀香沉水香蘇合香龍腦等香。日日三時供養千手千眼觀世音菩薩像。又于內第三院像前。一時自誓受菩薩三律儀戒。于其晝時夜時。皆于外院西門結加趺坐。共誦姥陀羅尼一千八遍。日常不闕于三七日盡意供養。復于六時從壇西側門入于壇內。第三院西門住立。結前第一第二第三乃至十二請佛三昧耶印。作前印遍各誦咒七遍。乃至十二印畢。當唯自誓發趣。不退堅固大菩提愿。但常至誠作法呼召一切皆來。應正端坐以決定心。想一切咒神如在眼前。一無隔障不得異境。誦前大身咒滿三七日夜。于其像上放大光明。又得觀世音菩薩必定現身。若見身來當為化現阿難身相面貌熙怡。來問行者所須何愿。咒者詳候乃仰白言圣者。為求無上正等菩提姥陀羅尼三摩地法。復愿一切壇印咒法皆悉成就。一切鬼神悉盡順伏。得如愿已但自知之。勿泄向人輒妄傳說。得是證已。斯人乃可起以大悲治救世間。此一壇法于白氎上。或細布上畫之亦得。若欲求一切愿者。當作四肘水曼拏攞。心畫蓮花燒沉水香。誦前身咒一千八遍。作前第十乞愿印。即得一切愿滿稱心。  
　　若欲一切人歡喜者。作前第九歡喜摩尼隨意明珠印。誦大身咒咒烏麻二十一遍。又一咒一燒滿一千八遍。即得一切歡喜如愿。若欲啰惹歡喜者。當取啰惹園內樹枝。咒二十一遍擲置園中。即得歡喜。  
　　若欲降伏惡人怨家者。當咒苦練木二十一遍。乃持一咒一燒滿一百八遍即得歸伏。  
　　若有神鬼難調伏者。取安悉香和白芥子咒二十一遍。又一咒一燒滿一百八遍者。能使一切鬼神自然臣伏。若有方邑疫病流行。當作四肘水曼拏攞。取好牛酥咒一百八遍。乃持一咒一燒滿一千八遍者。即得一切災疫悉皆消滅。又取酥少分與疫病人食之隨即除愈。昔罽賓國乃疫病流行。人有得病不過一二日即以命終。有婆羅門真帝。起以大慈施此法門。救療一國疫病之者。應時銷滅。其行病鬼應時出國當知驗耳。  
　　若有他國侵擾盜賊逆亂而起來者。作前第一總攝身印咒一百八遍。令諸盜賊自然殄滅。  
　　若有男子女人。一切業報命根盡者。作前滅盡定印。日日供養燒沉水香誦咒。一咒一稱所為人名字滿一千八遍。即得轉其業障。昔波羅柰國有一長者。唯有一子壽年只合十六。至年十五。長者夫妻愁憂憔悴面無光澤。有婆羅門巡門乞食。遇見長者問曰。何謂不樂。長者具上說其因緣。婆羅門答言。長者不須愁憂。但取貧道處分法模。子得壽年長遠無夭。于時婆羅門作此法門。滿七日夜得閻羅王報云。長者其子命根只合十六。今已十五惟有一年。今遇善緣得年八十故來相報。爾時長者夫妻歡喜踴躍。罄舍家資施佛法僧。當知此法不可思議具大神驗。先已曾入都會三曼拏攞金剛大道場者。不須作大曼拏攞。唯作水壇結印誦咒。無愿不果速當成佛。  
　　若有女人臨當產時受大苦惱。當咒蘇二十一遍令彼食之。必定保命安樂產生。所生男女具大相好眾善莊嚴。宿植德本眾人愛敬。常于人中受勝快樂。  
　　若有眾生患眼病者。是咒法師結菩薩千眼印咒二十一遍。以印印眼眼即痛愈。以此因緣其人當獲無邊天眼。徹見諸天受天快樂。若畫千手千眼觀世音菩薩摩訶薩像變者。當用白氎縱廣十肘或二十肘。是菩薩身作閻浮檀金色。面有三眼臂有千手。于千手掌各有一眼。首戴寶冠冠有化佛。其正大手有十八臂。先以二手當心合掌。一手把金剛杵一手把三戟叉。一手把梵夾一手執寶印。一手把錫杖一手掌寶珠。一手把寶輪一手把開敷蓮花。一手把罥索一手把楊枝。一手把數珠一手把澡罐。一手施出甘露一手施出種種寶雨施之無畏。又以二手當臍右押左仰掌。其余九百八十二手。皆于手中各執種種器仗等印。或單結手印皆各不同如心經說。手腕一一各著環釧。身服著以天妙寶衣咽垂瓔珞。其彩色中勿銷皮膠。水以相和當用香乳香膠調和。又一本云此土無好白[疊*毛]者。但取一幅白[疊*毛]亦得。圖畫其菩薩身。當長五尺而有兩臂。依前第五千臂印法亦得供養。不要千手千眼此依梵本。唯菩薩額上復安一眼。若欲受持此姥陀羅尼大法門者。先須畫像。若畫像時。必先如法凈飾室內方圓。以白檀香水摩涂其地作曼拏攞。畫匠畫時出入澡浴。清凈潔身著新凈衣。每日旦時受八戒齋。如畫像訖。若咒法師畫匠人等。恐多污觸不如法者。又應如法作一四肘隨心曼拏攞。以種種幡花飲食三白凈食。果子香水種種色花。周遍羅列廣設供養。是咒法師畫匠人等。應當日別三時像前懺悔過罪滿三七日夜。其千手千眼像上乃放大光明。踰日月無量無邊。等照十方三千大千佛之世界皆悉大明。其咒法師畫匠人等。及諸眾生遇斯光者。極大重罪一時消滅咸得清凈。世尊作此法者除不至心。我亦曾見過去毗婆尸佛。現斯千手千眼大降魔身。世尊我今復現是千手千眼大降魔身。于千臂中各現化出一轉輪王。為同賢劫千代轉輪圣王。于千手千眼中各現化出一佛。示同賢劫千佛等出現故。世尊菩薩降魔身中此身為最為上。爾時世尊誥觀世音菩薩摩訶薩曰。善哉善哉我以神力盡當來際。加被汝之姥陀羅尼故。爾時觀世音菩薩摩訶薩。聞佛贊已歡喜踴躍。合掌瞻佛白言世尊。復有千手千眼姥陀羅尼成就印法。我復欲說。于時世尊誥觀世音菩薩摩訶薩曰。我已隨喜汝當說之。于時觀世音菩薩摩訶薩。即說千手千眼觀世音菩薩成就法印故。  
辯才印第十三  
　　以兩手相背合掌。大母指向前舒。此印能自護護他。當須結界隨所游方。持以凈水或以凈灰各咒七遍。所在住處以水以灰先自灑身。然后向于四方四角。如法散灑即成結界。若有善男子善女人。被諸惡鬼眾邪魍魎所惑亂者。取石榴枝柳枝等。陰誦此咒輕打病人。無病不差。咒曰。  
　　南無薩婆勃陀達摩僧祇比(二合)耶(一)南無阿利耶嘙盧枳低攝伐羅[口*寫](二)菩提薩多跛寫(三)南無跋折啰跛尼寫(四)菩提薩多跛寫(五)怛地他(六)徒比徙比迦耶徒比(七)娑羅阇婆羅尼(八)馺皤訶(九)  
　　此咒印力能降伏一切邪見外道。若有善男子善女人。能常日初出時午時日暮時。各誦二十一遍者。即當種種珍寶花香飲食。供養十億諸佛無有異也。若命終后永離三涂不受女身。隨得往生阿彌陀佛國。如來授手摩頂告語。汝莫怖懼來生我國。現身不被橫死。不為鬼神之所得便。  
碎三千大千界滅罪印第十四  
　　起立以左手屈肘。向前微磔開。五指直豎掌面外拆。次以右手大母指。橫屈掌中。以四指把拳當右耳上。當誦身咒頭指來去。有能日別三時結此印誦姥陀羅尼七遍者。能滅五逆四重等罪。又于一切眾生之上起慈悲心。即得焚燒。一切罪根。此身滅后復得值佛。于彼佛土得作轉輪圣王。復證陀羅尼名曰無盡藏三昧智。復得身具二十八相。現身不患眼舌等痛。乃至身中一切疾病。先業等罪盡皆消滅。若天旱時取烏麻子和稗麻子油。作丸咒一百八遍。擲置湫水即降大雨。若雨多者當取稻谷炒之作花。以蔓菁油和作丸咒一百八遍擲置湫水。其雨即止。  
降伏三千大千魔怨印第十五  
　　以五指相叉右押左急把拳。當置頂上誦大身咒。即得一切怨人而自降伏。若作此法二十九日夜。于舍利塔前持以白檀香泥。摩涂其地作二肘壇。于中散雜色花。澡浴清凈。著新凈衣。手把香爐燒沉水香。面東趺坐。想千手千眼觀世音菩薩如在頂上。誦大身咒滿一千八遍。此是最上趣證悉地初之功能。又取芥子烏麻。一處和搗為末。以三指撮取少許。一咒一擲火中至滿七日日別一千八遍。然后所作皆悉成就。  
廣大無畏印第十六  
　　起立并足。先以右手仰垂左肘頭。左手亦然。若常于舍利像前。誦大身咒一千八遍者。速得無畏施利眾生三昧耶門。又取茴香白芥子菖蒲舍多婆利(外國藥名)以此等物應于佛前或在壇處。以大身咒一咒一燒滿一千八遍。復以香花供養咒經。所為之愿皆悉克果。若諸余咒而無驗者。以此咒咒之亦皆成就。若欲乞夢。則誦此咒并結印印眼。令所念事隨夢見之。若人無福所向不諧者。日誦一百八遍至滿七日。諸有所求一切皆得。于時觀世音菩薩摩訶薩。復白佛言世尊。往在娑竭羅龍宮大海法會。見諸龍眾受大苦惱。念諸龍等及諸眾生欲說此法。令得離苦無諸怨害。時有龍女獻我一大如意寶珠。價直娑婆世界。為求此法。我亦為彼廣說是姥陀羅尼法離諸苦故。  
　　爾時水精菩薩白言世尊。我亦當為利益護持此咒當說護持千眼印咒。  
水精菩薩印咒第十七  
　　毗摩隸(一)摩訶毗摩隸(二)郁呵隸(三)摩訶郁呵隸(四)休摩隸(五)摩訶休摩隸(六)薩訶隸止隸涕(七)馺婆訶(八)  
　　世尊若有善男子善女人。在所游方受持此千手千眼菩薩法者。我當常隨衛護是人。不令諸魔眷屬而作惱亂。若人急難他國相侵盜賊逆亂。當取五色縷以此咒。一咒一結滿二十一結系于左臂。又以左手無名指中指頭指。把拳大母指押上。展小指指所賊坊。誦咒一百八遍者。悉皆退散不能為害。  
　　爾時觀世音菩薩。在雪山中說法之時。乃遠觀見夜叉羅剎及國人民。唯食眾生血肉無有善心。菩薩為欲利益方便教化。以神通力尋至彼國。現千手千眼大降魔身。說成就姥陀羅尼印。是時羅剎國王。來至我所求哀頂禮。我以成就印印之。即令得成無上道法。  
成就印第十八  
　　起立并足合掌當心。以小指相叉左押右。誦大身咒二十一遍。種種念法速得成就。若救六道苦難眾生。當用輪印。以十指頭各相拄。開腕開掌。其十指間各相去一寸許。是我常所循環六道。度諸眾生種種苦難。皆結此印輪回諸趣。所遇眾生悉離苦故。  
成等正覺印第十九  
　　結加趺坐。先以左手舒五指仰掌在左膝上。次以右手舒五指。覆手捺右膝上。此印與滅盡印法法同。所有過去未來現在諸佛皆同修持。宗尊此印得佛菩提。是印能除一切業障。若坐禪人修諸三昧不現前者。當七日七夜于阿練若處。誦此陀羅尼并作此印。晝夜至心唯一想佛六時懺悔。即得諸法現前及得大福聚。無量無邊不可稱計。  
呼召三十三天印第二十  
　　先以左手四指把拳。次以右手握左手大母指亦如把拳。令左手大母指。在右手虎口中出頭。以右手頭指來去。咒曰。  
　　唵(一)俱智俱智(二)俱耶利(三)遮利遮利(四)遮犁隸(五)蘇婆訶(六)  
　　此印咒。若善男子善女人臨欲眠時。當結此印誦以此咒。一咒一印心上滿一百八遍者。心中所愿于夢寐中悉得知見。若常日日結印誦者。速得除滅一切罪障。不失菩提之心。其人昏夜寐夢。漸漸增廣皆得吉祥。乃至夢見如來在菩提樹下授記成道。及得釋梵諸天常來侍衛。  
呼召天龍八部鬼神印第二十一  
　　起立并足。先以左手大母指屈在掌中。四指握上作拳當心上著。次以右手亦如之豎。以右手在右耳邊。以頭指來去。咒曰。  
　　南無尼乾陀(一)南無阿利阇波陀(二)馺婆訶(三)南無阿利阇羅馺婆訶(四)堙醯夷醯(五)馺婆訶(六)  
　　此印咒若善男子善女人受持讀誦者。速知七世宿命之事。蛇毒藥毒不相災害。刀不能害王不生嗔。永劫不受地獄之苦。若每日日誦此咒時。能令二十八部鬼神。來詣誦咒人邊坐聽誦咒。若善男子善女人等為鬼魅著。當以白縷一咒一結四十九結。系其咽下即當除差。若有國內疫癘流行國人死亡者多。當取王園池中蓮花一千八莖。復以蓮花一咒一擲。火燒令盡災疫即除。  
解脫印第二十二  
　　結加趺坐。先以左手中指與大母指。頭相捻仰掌向上。余三指散展置于左膝上。次以右手亦如之。覆手置于右膝上。當結此印誦大身咒二十一遍。所愿漸令自悉滿足。諸有苦惱皆得解脫。若善男子善女人具造十惡五逆等罪。如以閻浮里地盡以為塵。一一微塵為一大劫。是人具造若干微塵等罪。應墮地獄歷劫受苦永無出期。是人能于白月十五日。一日一夜不語不食舍利像前結印誦咒滿一千八遍者。如上劫苦悉皆消滅。若不滅者無有是處。世尊此印若受持者。具大功效不可思議。  
自在神足印第二十三  
　　起立先以左手握右腳大母指如于把拳。次以右手握左手腕背上。誦大身咒咒印七遍。以印咒力當獲神通。住不退地乃至菩提。誦咒之時勿令聲出。  
神變自在印第二十四  
　　先以左手大母指。捻小指甲上。次以右手亦如之。余三指各散磔豎。合腕相著置于頂上。誦大身咒一百八遍。則同隱行飛仙游行自在。  
　　昔罽賓國有僧阇提于此天竺求得此甲梵本。未曾翻譯。自得受持。威力廣大。不敢流傳。智通于此僧弟婆伽邊得本。依法受持功效不少。唯不流行于世。此本絕無。后學得者。原同功力請千眼觀音王心印咒。此印是第一根本啟請印。兩手合掌。虛掌內合腕。二頭指來去。  
　　唵阿嚕力　帝囇路迦(吉夜切)　毗社(時賀切)　耶薩婆鑠睹嚧(二合)缽啰么馱那　迦啰耶吽泮莎訶。  

 上一部：乾隆大藏經·大乘五大部外重譯經·千眼千臂觀世音菩薩陀羅尼神咒經二卷  下一部：乾隆大藏經·大乘五大部外重譯經·千手千眼觀世音菩薩廣大圓滿無礙大悲心陀羅尼經一卷 



  
乾隆大藏經·大乘五大部外重譯經·千手千眼觀世音菩薩姥陀羅尼身經 
  