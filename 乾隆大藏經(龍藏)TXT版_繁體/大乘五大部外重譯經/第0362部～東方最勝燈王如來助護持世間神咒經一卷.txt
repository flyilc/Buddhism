  第0362部～東方最勝燈王如來助護持世間神咒經一卷         
   
  
   大乘五大部外重譯經·第0362部   
東方最勝燈王如來助護持世間神咒經一卷   
隋三藏法師阇那崛多譯      
 
 
　　 
 
東方最勝燈王如來助護持世間神咒經  
　　如是我聞。一時佛在舍衛城祇樹給孤獨園。與大比丘眾千二百五十人俱。復有無量百千菩薩眾。復有無量天人眾等。所謂大梵天王帝釋天王。四大天王。所謂提頭賴吒天王毗婁勒叉天王。毗婁博叉天王毗沙門天王。功德大天為首等。有八萬四千諸天眾。那耶耶大將為首。八部鬼神大將。復有五百鬼子母及諸眷屬。如是等無量天人世眾左右圍繞。爾時去此佛剎百千億佛剎過已。東方有一佛剎名無邊華世界。彼世界中有一佛。名最勝燈如來多他阿伽度阿羅呵三藐三佛陀。現在逍遙說法。彼如來于彼世界遣二菩薩。來此娑婆世界。一名大光菩薩二名甘露光菩薩言。汝等二菩薩往向娑婆世界。彼有一佛名釋迦牟尼多他阿伽度阿羅呵三藐三佛陀。為彼釋迦牟尼多他阿伽度阿羅呵三藐三佛陀。將此陀羅尼章句說。為諸眾生故安樂故。功德故增益故。名聞故生力故。隨所意行故受安樂故。不擾亂故不殺眾生故擁護故。而說咒曰。  
　　多(上)绖(地也反)他　優波[怡-臺+差]泥　睹[怡-臺+差]泥羅叉[少/兔]瞿波多(上)曳波啰阇婆隸　阇(上)婆(上)隸阇婆隸　摩(上)訶阇婆隸　阇婆楞　伽帝阇婆隸　阇婆梨尼　摩訶阇婆梨尼　阇婆啰木企　娑利　摩娑　利阿迦(上)隸　摩迦(上)隸　阿(上)企(音溪)摩(上)企那(上)企娑(上)婆隸　摩訶娑婆隸　三婆離　郁句　目句　三摩帝　摩訶三摩帝帝三摩帝　摩訶三摩帝　摩訶阇婆隸娑曳　娑羅彌　目句奢　彌摩訶奢彌　三摩弟　摩訶三摩弟三目避　毗目避阿啰細　摩訶阿羅細　摩那(上)細　摩那細　摩那細　啼卑底　莎婆呵  
　　爾時彼二菩薩受持此陀羅尼已。譬如壯士屈伸臂頃。如是如是菩薩沒身從彼無邊華世界。至舍衛城祇樹給孤獨園中。現時菩薩至釋迦牟尼多他阿迦度阿羅呵三藐三佛陀邊。到已頂禮佛足。圍繞三匝即住一面。住已彼菩薩白佛言世尊。去此佛剎過八千億佛剎。東方有一世界名無邊華。彼世界中有一佛。名最勝燈多他阿伽度阿羅呵三藐三佛陀。現在逍遙為他說法。彼婆伽婆最勝燈如來多他阿伽度阿羅呵三藐三佛陀。遣我等至此娑婆世界。彼最勝燈佛問訊世尊。少病少惱起居輕利氣力安不。復作是言。世尊無有擾亂徒眾。或比丘眾比丘尼眾。優婆塞眾優婆夷眾。或有人或非人。或天或龍或夜叉羅剎。或大鬼將或鳩盤茶。或鳩盤神將或富單那。或毗舍阇或餓鬼或虛妄鬼。或蜈蚣或毒蛇。或蝮蝎或雜毒蟲等。或阿修羅羅睺羅伽。或娑乾陀鬼或痟渴鬼。或悶絕鬼或病鬼。或蠱道或死尸。或一日熱病二日三日四日熱病。或自余種種所擾亂鬼病。不為擾亂也。而最勝燈如來遣我等。將此陀羅尼咒來。為諸眾生利益故為養育眾生故。為增長功德故增長威德故。增色故出名聞故。增力故隨意所受樂故。隨所受安樂故。不擾亂故為擁護故。而說前咒。  
　　爾時世尊告長老阿難言。阿難汝受持此陀羅尼章句。受已為他解說宣通流布。阿難佛出世難聞難值。此陀羅尼章句復甚難聞。若有善男子善女人。能受持此陀羅尼者。或讀或誦或為他說顯揚。彼人火不能燒刀仗不能傷。諸毒不能害縣官不能殺。梵天不恚。彼人七世恒知宿命。阿難此陀羅尼章句。過去七十七億諸佛所說。若有人毀謗此咒者。即時毀謗彼等諸佛。若有鬼神不敬重此咒者。或與我奪某甲威力者。或已咒奪不還者。彼鬼神頭破作七分。  
　　爾時阿逸多菩薩。從座而起整衣服。偏袒右肩右膝著地。而白佛言世尊。我亦說陀羅尼章句。為眾生受利故。得增益故增功德故。增威力增色增名聞故。增力故隨行受樂故。隨所行受助樂故不擾亂故。不殺害故擁護故。而說咒曰。  
　　多(上)绖他　頞帝　跋帝　那(上)帝俱(上)那(上)　帝阿迦跋帝　波啰毗跋帝　兜婁迷　侯留留迷　安那迦細　波(上)那(上)迦(上)細迦(上)細摩訶細迦阿[少/兔]多　波(上)啰細毗　佉只　摩訶佉只　斯茶比　多茶比　奚離(上)　弭離(上)底離(上)　尸離(上)覆施摩訶覆施　覆覆施　覆奢跋帝　莎婆呵。  
　　爾時佛告長老阿難言。汝受此陀羅尼章句。恒常受持讀誦。為他解說宣通流布。阿難佛出于世難可值遇。聞此陀羅尼復倍甚難。若有善男子善女人。亦能受持此陀羅尼。受已能持讀誦。能為他人宣通解說。彼人能知未來十四世事。阿難此陀羅尼章句。過去八萬四千億諸佛所說。若有人毀謗此陀羅尼不信行者。彼人則為毀謗過去諸佛。是人則為背舍諸佛。若有眾類奪我某甲精氣。或奪已不還。是人亦得如是罪過。  
　　爾時文殊師利童子。即從座起整衣服。偏袒右肩右膝著地而白佛言世尊。我亦說陀羅尼章句。為眾生利益故。安樂故增長功德故。增長威德故增長色故。增長名聞故增長力故。隨意受樂故隨行受安樂故。不擾亂故不殺害故守護故。而說咒曰。  
　　多(上)绖他阿(上)嗘摩(上)嗘那佉啰細那祁尼那伽薩隸　婆啰尼隸　遮嗘隸　遮嗘啰跋帝　旃茶隸旃茶(上)啰跋帝　阇(上)嗘隸阇嗘啰跋帝　禪地隸　禪地羅跋帝　莎婆呵。  
　　爾時佛告長老阿難。阿難汝受此陀羅尼。恒常受持讀誦。為他解說宣通流布。阿難佛出世難。聞此陀羅尼復倍甚難。若有人能受持此陀羅尼。復倍為難。阿難若有善男子善女人。能受此陀羅尼。受已能持讀誦能為他人宣通解說。彼人能知未來七世之事。阿難此陀羅尼章句。過去九十億諸佛所說。若有人毀謗此陀羅尼不信行者。彼人則為毀謗彼過去諸佛。是人則為舍彼諸佛。若有眾類奪我某甲精氣。奪已不還。是人亦得如是罪過。爾時釋迦牟尼多他阿伽度阿羅阿三藐三佛陀。告諸比丘言。諸比丘我今亦說陀羅尼章句。為利益眾生故。安樂故增長功德故。增長威德故增長色故。增長名聞故增長力故。隨意受樂故隨行受安樂故。不擾亂故不殺害故守護故。而說咒曰。  
　　多(上)绖他　阿知(上)跋知(上)那(上)知(上)俱(上)那(上)知(上)迦(上)那(上)知(上)吒羅跋泥　恀羅跋泥　睹多羅　曳(上)阿羅(上)婆枳吒(上)枳吒(上)茶枳羅婁迷　呼盧迷　娑(上)隸　摩訶娑隸差迷　摩訶差迷　梨隸　婁梨隸嗘隸　脂隸　嗘(虛爾反)隸寐隸　伊(上)隸　尸隸　尸隸　尸尸利尸羅跋知(上)阿(上)滯　婆(上)滯　那(上)滯俱(上)那滯　頞那(上)跋帝波那(上)跋帝　阿迦細摩迦細迦細　迦娑(上)迦細頗細　頗娑(上)頗細　摩訶頗娑(上)頗細　伊(上)泥寐泥　多恀　多恀波多恀多婆多恀　莎婆訶。  
　　爾時佛告長老阿難。阿難汝受此陀羅尼。恒常受持讀誦。為他解說宣通流布。阿難佛出世難。聞此陀羅尼復倍甚難。若有人能受持此陀羅尼。復倍為難。阿難若有善男子善女人。能受此陀羅尼。受已能持讀誦。能為他人宣通解說。彼人能知未來二十一世之事。阿難此陀羅尼章句。過去九十九億諸佛所說。若有人毀謗此陀羅尼不信行者。彼人則為毀謗彼過去諸佛。是人則為舍彼諸佛。若有眾類奪我某甲精氣。奪已不還。是人亦得如是罪過。阿難若有善男子善女人。受持此陀羅尼章句。假使取干枯樹。結界守護作法誦咒。尚能令彼枯樹生枝柯華葉果。何況有識眾生受持此咒。而不差者無是處耶。歸命一切諸佛。愿我成就此咒莎波呵。  
　　爾時世尊復告諸比丘言。諸比丘我今更說陀羅尼章句。為利益安樂增長功德。威勢色力名聞隨意安樂。不生惱害常守護故。而說咒曰。  
　　多(上)绖他　阿嘖(悼階反)婆嘖　吒　稽吒啰稽　吒嚧末底　睹嚧末底　兜隸睹羅兜隸婆隸　娑(上)隸　睹隸度隸　度度隸　蘇(上)隸　婆哂呬　婆哂利　嗘利　畢利　底利莎婆呵  
　　爾時世尊告阿難言。阿難汝受持此陀羅尼章句。持已讀誦為他解說宣通流布。阿難佛出世難。聞此陀羅尼復倍為難。若有誦此陀羅尼及以受持。復倍為難。阿難若有善男子善女人。受持此陀羅尼章句。受持已讀誦為他解說宣通。彼人得知二十八世之事。阿難此陀羅尼章句。過去恒河沙諸佛所說。若有人毀謗此咒。則是毀謗彼等諸佛。是人則為舍彼諸佛。若有眾類奪我某甲精氣。奪已不還。是人亦得如是罪過。若有咒師咒他人者。彼人所有咒咀言說皆不能傷害。將此咒欲守護他。彼人一切諸天不能傷害。一切諸龍不能傷害。一切夜叉乾闥婆阿修羅迦婁羅緊那羅摩睺羅伽不能傷害。一切羅剎不能傷害。一切縣官不能為害。一切劫賊不能為害。一切人一切非人不能為害。一切毒蛇毒蟲不能為害。一切蝮蝎不能為害。一切丁瘡一切冷熱瘧等亦不能害。一日二日三日四日一切諸瘧不能為害。若風作瘧陰所作瘧黃所作瘧亦不能害。若有上官逼切來者。或以枷鎖禁系逼切。或有疥病或癬病者。或有惡瘡出身或有反華瘡。或有濕癩或有舊痢更發。或有赤頭創不能為害。一切蠱道咒咀言說不能為害。一切起死尸不能為害。或諸天作者或諸龍作者。或夜叉作者或羅剎作者。或渴病佯病作者或佯癲作者。或宿作諸病不能為害。若患眼若患耳。若口唇患齒患舌。阿難我今略說一切所有苦逼者。唯除宿殃耳所造業受報。爾時世尊復告諸比丘言。我今復說陀羅尼章句。  
　　那(上)嘖俱(上)那(上)嘖那(上)咩(音弭)波(上)啰(上)那(上)哆伽(上)細(平)波(上)啰(上)伽(上)細莎婆呵  
　　過去諸佛阿羅呵三藐三佛陀。已說此陀羅尼章句。阿難若有人受持此陀羅尼讀誦。為他解說宣通不忘。彼人刀杖不傷。蠱毒一切諸病不能傷。彼不患頭病。一切人非人不作惡。若啖毒藥變成美食。  
　　復次世尊說陀羅尼曰。  
　　多(上)绖他吒(上)枳么吒(上)枳賀嚧嚧暮(上)嚧(上)嚧祁(上)唎寐底　啰寐　莎婆阿  
　　阿難若有人。讀誦此章句受持為他解說。彼人刀杖不能傷害。一切厄難中不縛不沒。此咒咒結線帶行。一切寒熱病不能傷。一切毒藥咒即得差。  
　　復次阿難我更說陀羅尼章句。為諸眾生利益故安樂故增長功德故。增長威德故增長色故。增長名聞故增長力故。隨意受樂故隨行受安樂故。不擾亂故不殺害故守護故。而說咒曰。  
　　多(上)绖他　阿(上)婆(上)易婆(上)邪毗伽帝　婆邪波利輸陀禰(音儞)阿婆邪陀馱禰(音儞)尼婁波迦啰迷阿那鳩隸阿俱羅毗輸陀(上)禰阿(上)那(上)毗隸　阿毗羅毗輸禰　阿那俱隸　阿毗迦啰嗘(音醯)阿毗婆弟阿俱臂　阿朱帝　輸婆帝提帝阇婆(上)帝　摩訶帝誓　優波奢彌媒多羅婆(上)帝　度沙奢摩(上)儞　頞羅他陀梨施　薩帝稚陀梨施　阿毗　盧弟僧祇多　羅剃阿羅他僧祇帝　阿彌多婆啰薜　婆(上)隸　娑羅婆(上)帝　悉弟　輸弟　輸薜　烏婆婆婆(上)帝　婆娑婆啰薜　娑摩波啰輸只　娑摩質帝　阿奴避隸　佛馱地師致帝　尸羅毗叔弟質多毗叔弟　阿薜第　婆阇羅那　地惡迦叉地　阿阇只波(上)啰薜　阇只毗首陀曳阿那滯迦摩尼曳　阿僧阿梨曳  
　　以破一切眾魔力降一切諸外道。然法炬攝受一切行施莎婆呵。  
　　阿難此咒名清凈除一切障礙陀羅尼章句之處。三世諸佛所說。顯示諸法文句。若能誦此章句者。即得除滅一切魔章句。我某甲以此章句。守護某甲結界某甲。擁護某甲護持某甲。養育某甲用作禳災。除一切病破一切毒除去風病。若有臍下病瘡有心痛。若有腹痛若有背痛。若下部痛若腰痛若有諸節痛。若脛膝髖鞞一切諸痛。或復上分頭痛眼耳等痛。齒舌唇口咽喉頸項。兩脅膊二手一切肢節。咒皆止定。一切寒熱病。或一日兩日三四日所作者。風病黃病痰陰病等分病。我今皆悉除滅平復如本。愿永斷絕愿散滅無余消滅盡。若有余者皆得散盡。若未熟者即令熟散差。若腫欲發愿即消散。而說偈言。  
　　一切諸佛力　　一切羅漢力 
　　諸法威神力　　我咒護病者 
　　令其夜半吉　　令其晝日吉 
　　一切時皆吉　　合家眷屬吉 
　　四方四天王　　護持世間者 
　　毗沙提頭賴　　毗婁及博叉 
　　及其眷屬等　　最勝威神力 
　　此處作吉祥　　守護于病人 
　　毗婆尸佛神　　尸棄佛神力 
　　憐愍一切眾　　彼神守護汝 
　　毗舍浮護神　　拘婁孫馱神 
　　憐愍一切眾　　彼神守護汝 
　　迦那迦護神　　迦葉佛護神 
　　憐愍一切眾　　彼神守護汝 
　　釋迦牟尼尊　　所有諸神護 
　　憐愍一切眾　　彼神守護汝 
　　一生補菩薩　　所有諸神者 
　　憐愍一切眾　　彼神守護汝 
　　阿閦佛護神　　及毗盧遮那 
　　憐愍一切眾　　彼神守護汝 
　　頭沙波婆佛　　無量壽佛神 
　　彼等護汝命　　愿汝壽百秋  
　　爾時彼二菩薩。從東方最勝燈佛使者。白釋迦牟尼佛言。世尊我等今者亦欲說陀羅尼咒。  
　　多(上)绖他　優避　盧婁避　嗘離(上)寐離(上)首離那梨牟嗘富　莎婆呵  
　　此咒功能如上所說。  
　　佛告阿難阿難此陀羅尼章句。若在劫賊之難應當心念。若在怨仇之內應當心念。在大火中應當心念。若在河海大水難等中應當心念。若在縣官內應當心念。一切斗諍言訟之難應當心念。彼人如是等諸厄難中至心念者。即得度此一切諸難。如是等諸難不能為害。若得他毒藥至其身中。即變成食不能為害。若有人日初出時。誦念此陀羅尼章句。至日中時誦念此陀羅尼章句。至日沒時誦念此陀羅尼章句。一切時能誦念此陀羅尼章句。彼人一切厄難即得解脫。阿難我為汝要言。若有人誦此陀羅尼章句。受持讀誦為他解說。彼人若有處恐怖者。無是處也。或在縣官或在劫賊內。或被火燒或水漂沒溺。諸龍夜叉羅剎。有大鬼將鳩盤荼富單那毗舍遮。餓鬼阿修羅伽婁羅乾闥婆緊陀羅。燋渴之病迷悶病。佯癲蠱道起死尸鬼寒熱之病或一日作者二日三日四日作者。月天所作日天所作星宿所作。師子虎狼豺羆豹等。毒蠱惡狗蟒蛇蝮蛇蚰蜒蝎等。所有諸毒蟲人非人等。不能為恐怖。此陀羅尼章句若人受持。一切鬼神一切夜叉。一切羅剎一切鬼將諸鳩盤荼。一切餓鬼不能為害。人非人等一切恐怖不能壓伏。阿難有人誦此陀羅尼章句者。能合死者鞭杖得脫。應合鞭杖輸少財物。應合輸財毀辱得脫。應合罵辱訶責得脫。應合訶責令即得脫。阿難若有人讀誦此陀羅尼章句受持為他解說。或心隨喜或晝夜分別念之。彼人火不能燒刀杖不能傷。水不能溺毒藥不能殺。蠱道不能害。阿難我為汝略說。天人世間內我不見。或梵天世或沙門婆羅門等世。或魔修羅等世。以此陀羅尼章句作守護者。若作結界若作禳災。心成擾亂或有恐怖。無有是處。所以者何。諸佛受持此陀羅尼故。即得過一切厄難。阿難若有人誦此陀羅尼。有樹欲干枯。為咒彼樹或為結界。爾時彼樹還生枝柯葉華果等。平復如本。況復人之有識而不差者。無是處耶。唯除宿殃受業果報。  
　　爾時四天王。末后而復從座而起整理衣服。偏袒右肩右膝著地。合掌向佛而白佛言世尊。我今亦說陀羅尼章句。世尊若有人受持憶念。為他解說宣揚顯我等為彼人守護持故。憐愍慈念為彼法師說陀羅尼章句。亦為此法本護持故。愿此法本久住于世。降伏一切諸魔閉塞一切外道。彼等法師欲令長壽色力辯等無畏增長。世尊若許我等當說。  
　　爾時世尊默然而許。天王見佛默然心內許可。即說陀羅尼章句。  
　　多(上)绖他多(上)多(上)滯陀(上)陀(上)滯避陀滯斫枳裴陀滯裴檀池摩訶檀池檀茶澗婆泥　吒知(上)吒吒泥　摩訶吒吒泥俱吒泥　俱吒泥摩訶俱吒泥瞻(時占反)摩隸[口*懺]摩隸摩[怡-臺+差]隸莎婆呵。  
　　世尊我等此陀羅尼。為護持此本心內辯說。世尊若有人受持此陀羅尼。誦以復誦或為解說者。悉無恐怖無處加害。一切眾類隨從彼人不能為障礙。攝護諸法故。爾時世尊嘆四天王言。汝等人輩善哉善哉。能為多人作大利益。能為多人作于安樂。能為多人守護天人。世內汝等護持正法。亦為彼等諸法師輩大作利益。擁護安樂增長正念。增長智慧增長辯才。汝等發心。  
　　爾時世尊說此偈言。  
　　于此陀羅尼　　往昔諸佛說 
　　我今現亦說　　利益諸眾生 
　　若有正信者　　受持此章句 
　　二十八世中　　常得知宿命 
　　若有正信者　　聞此陀羅尼 
　　在在處處中　　得脫一切怖 
　　有人非人等　　夜叉鳩盤荼 
　　富單那鬼等　　不能為障礙 
　　若誦此咒者　　刀杖不能害 
　　惡毒不能殺　　大火不能燒 
　　一切蠱道等　　水淵不能溺 
　　若誦此章句　　惡魔若魔鬼 
　　欲界天神等　　不能為障礙 
　　誦此陀羅尼　　父母及兄弟 
　　一切眷屬等　　不見遠離別 
　　讀誦此章句　　一切事吉祥 
　　百千億劫中　　若造惡罪者 
　　七日誦此咒　　悉能消滅除 
　　百千億劫中　　諸菩薩造福 
　　于七日內中　　等分無有異 
　　四大天王者　　從四方來此 
　　毗沙提頭賴　　毗婁及博叉 
　　并諸眷屬等　　妙色大威德 
　　以此咒威力　　守護彼法師  
　　爾時世尊告長老阿難言。阿難汝受持此陀羅尼法本章句。阿難此法本當作大利益。大有功能大有威力。阿難白佛言世尊。我以受持章句永不忘失。佛說此陀羅尼章句。時長老阿難。及彼一千二百五十比丘眾。及彼他方來二菩薩。帝釋天王大梵天王四天大王。并及大眾天人阿修羅乾闥婆摩睺羅伽等。聞佛所說歡喜奉行。  

 上一部：乾隆大藏經·大乘五大部外重譯經·佛說陀鄰尼缽經一卷  下一部：乾隆大藏經·大乘五大部外重譯經·如來方便善巧咒經一卷 



  
乾隆大藏經·大乘五大部外重譯經·東方最勝燈王如來助護持世間神咒經 
  