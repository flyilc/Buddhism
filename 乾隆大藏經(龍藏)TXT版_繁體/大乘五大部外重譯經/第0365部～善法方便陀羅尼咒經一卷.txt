  第0365部～善法方便陀羅尼咒經一卷         
   
  
   大乘五大部外重譯經·第0365部   
善法方便陀羅尼咒經一卷   
失譯人名附東晉錄      
 
 
　　 
 
善法方便陀羅尼咒經  
　　如是我聞。一時佛住摩竭提界寂滅道場菩提樹下。與比丘僧大眾俱集。其名曰大智舍利弗。長老目揵連。長老阿難。大聲聞等。及諸菩薩摩訶薩眾。金剛幢菩薩。金剛藏菩薩。彌勒菩薩。如是賢劫諸大菩薩摩訶薩眾。時執金剛神白佛言。世尊如來應供正遍知者。如實知見是善方便陀羅尼咒光明威力。勢能摧滅一切諸惡。無覆護者能作覆護。若遇一切惡緣知識。毒龍諸鬼夜叉羅剎。及多那若鳩槃茶人非人等。怖畏刀杖怨家橫害。邪魅[示*厭]禱不能嬈亂。至四威儀行住坐臥不舍眾生。如我今者侍衛如來未曾暫離。是陀羅尼于一切時。覆護眾生利益眾生。初不放舍亦復如是。是故我今勸請如來說此陀羅尼。此陀羅尼即是菩薩即是大乘。何以故若善男子善女人。無覆護者能為覆護。悉滅一切斗訟系縛諸抂橫故。  
　　是時佛告執金剛神。善哉善哉執金剛神如汝所說。乃能如是為眾生故勸請如來。汝今諦聽當為汝說善法方便陀羅尼咒。爾時世尊即說咒曰。  
　　優鳩(一)茂鳩(二)摩毗尼(奴利反三)摩陀尼(四)婆羅遮隸(五)那休休梨越多莎呵(六)  
　　是時如來應正遍知。說是莊嚴大頂勝王陀羅尼已。告執金剛。汝當如是憶念受持。如來今當更為汝說。即說咒曰。  
　　跋逝唻(一)跋逝唻(二)跋逝唻陀利(三)跋逝唻婆帝(四)跋逝唻陛帝(五)跋逝唻達提(六)灼迦啰跋逝唻(七)灼迦啰陀唎(八)陀唎(九)陀唎(十)婆[口*梨](十一)茂唎(十二)遮唎(十三)休休唎(十四)朋伽(十五)毗毗利(十六)唎唎尸(十七)唎尸唎(十八)嘍嘍旨(十九)遮隸(二十)周唎(二十一)茂唎(二十二)曼茶唎(二十三)薩波波毗賒兜(二十四)鴟鴟兜比唎(二十五)摩唻(二十六)呵多尼(二十七)婆唻(二十八)婆唻(二十九)婆地(三十)跋提(三十一)毗題(三十二)毗唻(三十三)嘍娑唻(三十四)舍啰鞞(三十五)啰娑泥(三十六)啰婆那唻曳(三十七)[口*梵](父藍反)摩遮唎那(三十八)因陀跋帝(三十九)提提羅耶(四十)那謨摩醯首羅耶尼(四十一)利師[口*梵](父藍反)跋尼(四十二)波波瞻婆尼(四十三)柯羅婆提(四十四)浮多婆提(四十五)薩誃(豬邪反)柯梯(四十六)蘇摩婆提(四十七)蘇摩[口*金*本][口*臘]莎呵(四十八)  
　　佛告執金剛。復當為汝更說神咒。能令行者現得長壽。即說咒曰。  
　　呵啰(一)呵啰(二)嘻啰(三)  
　　時執金剛即白佛言。唯然世尊我當受持。  
　　迦致多(一)波致多(二)阿夷那(三)呵唎瞻婆尼(四)柯葛旦尼(五)頞哆(轉舌音)阿呵尼(六)末伽毗嚧呵尼(七)休娑婆帝(八)復娑婆帝(九)嘻(喜梨反)利(十)嘻利(十一)耶他嗜(十二)耶他忌尼(十三)耶他波爛遮(十四)耶他婆檐(十五)耶他喜陀檐(十六)  
　　說是咒已告執金剛。如是善法陀羅尼咒如來所說。為利一切諸眾生故。大慈悲故。我今當更為汝說之。如昔如來應正遍知如是妙說。去來今佛之所印可誠實不虛。爾時世尊即放大人眉間相光。遍照一切諸佛剎土。是光所照普能利益無量眾生。彼方諸佛見是光已。各從坐起咸共尋光來至忍土。至此土已同聲贊言。善哉釋迦牟尼世尊善能付囑。利益安樂一切眾生。善哉善哉釋迦如來應正遍知。為利一切諸眾生故。為覆護故為照明故。為令眾生得歡喜故。說是善法陀羅尼咒。我等諸佛所說章句亦皆如是。善哉釋迦能廣施者。若善男子及善女人。聞是善法陀羅尼咒欲得利益。應于晨朝受持讀誦。即為我等諸佛所護。若有誦持此咒之處則為吉祥。我等諸佛皆在中故。若諸眾生先來所造。極重惡業皆滅無余。能令此諸善男子等。具足獲得二十善利。一者現得長壽。二者舍宅安隱。三者名譽遠聞。四者現得尊貴。五者多宜財寶。六者威貌殊勝。七者勇捍無畏。八者無諸疾病。九者安隱快樂。十者進行無倦。十一者諸佛護念。十二者諸天守護。十三人所愛敬。十四現見諸佛。十五善友所護。十六毒害不加。十七惡鬼降伏。十八怨敵自消。十九眷屬成就。二十善愿從心。如是執金剛。是陀羅尼咒即是諸佛微密藏處。一切諸佛之所護念。真實不虛微妙善說。  
　　時執金剛神白佛言。世尊我于如來所說神咒。亦當隨喜信樂演說。所以者何是陀羅尼神咒勢力。無覆護者能為覆護。多利益故。為如是等諸善男子善女人故。我今當更演說善法陀羅尼咒。欲得安樂及求度者。是諸行人應于晨朝受持讀誦。則得神咒擁護之力。必當永離一切苦惱。即說咒曰。  
　　尸棄(一)尸棄(二)支至(三)支至(四)婆嘙(五)婆嘙(六)嚧嘍(七)嚧嘍(八)時嗜(九)時嗜(十)咖啰(十一)咖啰(十二)[噓*予]嘻(十三)[噓*予]嘻(十四)頗破(十五)頗破(十六)磨系(十七)磨系(十八)呵那(十九)呵那(二十)呵那(二十一)馱呵(二十二)馱呵(二十三)馱呵(二十四)波遮(二十五)波遮(二十六)莎呵(二十七)  
　　是時世尊告執金剛。善哉善哉執金剛神。是陀羅尼最神最驗。為諸眾生是故說之。此陀羅尼神咒威力。悉能障蔽一一毛孔。令諸龍鬼一切疾疫。眾邪毒氣不能得入。亦能為作解脫因緣。  
　　爾時三千大千界主大梵天王。即從座起為佛作禮。合掌向佛而白佛言。善哉世尊我今亦樂贊揚隨喜利益成就。諸善男子行此咒者。應于晨朝受持讀誦是陀羅尼。如今世尊為欲利安擁護如是諸眾生故。說此善法陀羅尼咒時。大梵王即說咒曰。  
　　[噓*予]利(一)彌利(二)旨利莎呵(三)[口*梵]摩富唎莎呵(四)[口*梵]摩[口*譬]莎呵(五)波劫[口*譬](六)弗巴僧怛唎莎呵(七)  
　　說是咒已即白佛言。大德勝尊如是所說陀羅尼咒能悉擁護。是善男子及善女人。亦能令得增益壽命。是故行者應當晨朝。如法讀誦修行受持。爾時釋提桓因復白佛言。世尊我今亦欲利益擁護如是善男子故。說是陀羅尼者諸佛世尊之所護念。是故行者若欲得是陀羅尼咒功德利者。應于晨朝讀誦受持。是時帝釋即說咒曰。  
　　毗尼婆啰泥(一)婆陀磨囒帝(二)致致致(三)懼利乾陀唎(四)摩啰摩羅婆(五)呵那末彈陀羅尼(六)陀羅摩利尼(七)斫迦婆呮(八)扇跋唎(九)扇婆唎莎呵(十)  
　　爾時復有四大天王毗沙門天王提頭賴吒天王毗樓勒叉天王毗樓博叉天王。合掌恭敬而白佛言。我等四王亦當為護是善男子善女人等。樂欲修行是善方便陀羅尼者。彼諸眾生亦應晨朝受持讀誦。爾時四王即說咒曰。  
　　弗巴(一)修弗巴(二)頭摩波利呵唻(三)阿唎波羅世帝(四)扇帝(五)涅目帝(六)帽伽隸(七)兜帝(八)兜帝莎呵(九)  
　　爾時釋迦牟尼如來。即舉右手告天帝釋大梵天王及四護世。善哉善哉大德諸天乃能于是善法方便陀羅尼王隨喜演說。如此善法陀羅尼者。皆是諸佛之所護念。汝等應當常善受持。  
　　爾時世尊又復重告執金剛神。善哉善哉執金剛神。是善方便及得長壽陀羅尼咒。此三咒者。皆是十方諸佛如來之所護念稱贊印可。諸天天王大力鬼神之所守護。若善男子善女人等。欲修行者。應當自凈身口意已。于晨朝時以殷重心。如法受持凈心讀誦。能如是者不見天龍諸惡人鬼。有能加害得其便者。爾時菩薩聲聞大眾執金剛神。及諸天王一切鬼神龍王夜叉人非人等。咸共恭敬皆大歡喜受持奉行。  

 上一部：乾隆大藏經·大乘五大部外重譯經·虛空藏菩薩問七佛陀羅尼咒經一卷  下一部：乾隆大藏經·大乘五大部外重譯經·金剛秘密善門陀羅尼經一卷 



  
乾隆大藏經·大乘五大部外重譯經·善法方便陀羅尼咒經 
  