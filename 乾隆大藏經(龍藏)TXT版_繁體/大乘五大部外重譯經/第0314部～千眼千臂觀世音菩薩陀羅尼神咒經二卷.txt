  第0314部～千眼千臂觀世音菩薩陀羅尼神咒經二卷         
   
  
   大乘五大部外重譯經·第0314部   
千眼千臂觀世音菩薩陀羅尼神咒經二卷   
唐總持寺三藏沙門智通譯      
 
 
　　 
 
千眼千臂觀世音菩薩陀羅尼神咒經序 
沙門波齋制  
　　惟夫圣力難準靈心罕究。六神通之妙業。八自在之玄功。持恭實而納崇山。析毫端而容大海。豈止分身百億。現影三千而已也。千手千眼菩薩者。即觀世音之變現。伏魔怨之神跡也。自唐武德之歲。中天竺婆羅門僧瞿多提婆。于細氎上圖畫形質。及結壇手印經本至京進上。太武見而不珍。其僧悒而旋轡。至貞觀年中。復有北天竺僧。赍千臂千眼陀羅尼梵本奉進。文武圣帝敕令大總持寺法師智通。共梵僧翻出咒經并手印等。智通法師三覆既了。即祈心懇切佇流征應。于是感慶喜尊者之俯降形儀。通悲喜驚嗟投身頂謁。蒙存慰喻問欲何求。通曰搗昧庸心輒此詳譯。不審情詣稍符圣旨以否。默而印許。竊表深衷。便錄本進上。帝委問由緒。通具以事述感愜帝心。于是赍[葶-丁+呆]本出內將示。弘福大德玄暮法師一見此文嗟稱不已。有人云敕未流行何因忽茲漏泄。其本遂寢不復弘揚。又有西來梵僧。持一經夾以示智通。通還翻出。諸余不殊舊本。唯闕身咒一科。有常州正勤寺主慧琳法師。功德為務定慧是崇。深入總持周窮藝術。歷游京邑迻遲實際伽藍。思廣異聞希誠脫簡。爰有北天竺婆羅門僧名蘇伽施。常持此法結壇手印朝夕虔祈。琳罄折咨詢每致嘆阻。后同之洛下漸示津途。即請一清信士李太一。其人博學梵書玄儒亦究。紆令筆削潤色成章。備書梵音身咒具至。神功年中有一仁者自京都至。將通師所翻后本。有上下兩卷惟闕身咒。琳參入其中。事若一家婉而備足。又佛授記寺有婆羅門僧達摩戰陀。烏伐那國人也。善明悉陀羅尼咒句。常每奉制翻譯。于妙[疊*毛]上畫一千臂菩薩像并本經咒進上。神皇令宮女繡成或使匠人畫出。流布天下不墜靈姿。波侖又于婆羅門。真諦律師。聞此僧由來。云有大力鬼神毗那翼迦。能障一切善法不使成就。一切惡業必令增長。雖有妙力通心無能制伏。觀音菩薩現作千臂千眼之形以伏彼神。及有咒印用光不朽。將來好事者佇無惑焉。  
千眼千臂觀世音菩薩陀羅尼神咒經卷上  
　　爾時觀世音菩薩摩訶薩。白佛言世尊。是我前身不可思議福德因緣。今蒙世尊與我授記。欲令利益一切眾生起大悲心。能斷一切系縛。能滅一切怖畏。一切眾生蒙此威神。悉離苦因獲安樂果。若有善男子善女人。于我滅后五百歲中。能于日夜六時依法。受持此陀羅尼神咒法門者。一切業障悉皆消滅。一切陀羅尼法悉皆成就。今我念報世尊恩德。隨在何等乃至村城國邑聚落。或在山野林間。我常隨逐擁護是人。不令一切神鬼之所嬈害。爾時觀世音菩薩。又白佛言世尊。后五百歲中眾生垢重。薄福者多不能專念。設有受者或被鬼神之所侵害。今我以佛威神之力。廣為饒益一切眾生。安樂天人阿修羅等。為說陀羅尼法。我于過去無量劫中。已曾親近供養如是陀羅尼法。乃至過去未來現在諸佛。皆因此陀羅尼法門。得成阿耨多羅三藐三菩提。若有善男子善女人等。專念受持此陀羅尼法門者。此人現世口說流利。無所質礙慧辯通達。于一切天人大眾中最為第一。聞者歡喜悉皆稽首。在所生處常得見佛法僧。有所言說人皆信受。當知此是諸佛威神之力非我自力。爾時世尊贊嘆觀世音菩薩言。善哉善哉汝能如是。利益安樂天人阿修羅等及凈業道。我今以智印印之。令汝永不退轉。爾時觀世音菩薩。又白佛言世尊。我念過去無量劫中。持此陀羅尼法門。在布怛羅山中。乃逢魔王領諸魔眾。惱亂我法令使咒句不成。爾時我以此陀羅尼法。降伏是魔悉皆退散。當知此陀羅尼力不可思議。爾時觀世音菩薩。慈悲故利益故安樂天人故。即說姥陀羅尼法。  
根本大身咒(用后總攝身印)  
　　那么薩啰婆(二合)若(爾那切)耶(一)娜謨喝啰怛那(二合)多羅(二合)夜(引)也(二)娜謨阿弭陀婆(重平)耶怛他揭多耶(三)阿啰訶羝三藐三菩陀耶(四)娜謨阿唎耶(二合)跋路枳帝(五)濕嚩(二合)啰耶(六)菩提薩埵耶(七)摩訶薩埵耶(八)摩訶迦嚕尼(去聲)迦耶(九)娜謨摩訶薩他摩(二合)波羅(二合)缽多(二合)耶(十)菩提薩埵耶(十一)摩訶薩埵耶(十二)摩訶迦嚕尼迦耶(凡迦字皆鳩耶切十三)娜謨毗補羅毗么那(十四)素(上聲)缽喇(二合)底(丁枳切)瑟恥(二合)多(去聲十五)僧棄(長)耶素(引)唎耶(二合)舍多娑訶薩啰(二合)阿羝唎(引)迦(十六)缽啰(二合)婆(重平聲)阿嚩(皆肥么切)婆(重平聲)悉多(短)慕(引)[口*栗]怛(重去聲短二合)曳(十七)摩訶末尼(去聲)摩矩吒軍荼啰陀[口*栗]泥(去聲十八)薄伽伐底(丁里切)缽頭摩(二合)波(引)拏(上聲)曳(十九)薩啰婆(二合)路迦阿(阿字是上聲迦字上聲長緣此句內有阿字更不須迦引聲)跛(長去聲)耶(二十)奢(去聲)么那(去聲長)耶(二十一)毗毗(去聲)陀毒(長)佉三摩鞞(去聲引)舍吠瑟吒(二合二十二)薩婆薩埵跛哩慕者那(去聲引)耶(二十三)怛侄他(二十四)唵(二十五)勃(重)部(長)皤(伏訛切二十六)摩訶路迦羯啰(短)赧(二十七)那哆(丁舸切)么(二十八)悉底(丁里切二合)弭(短)啰(二十九)缽吒啰(三十)毗那舍娜(引)迦啰耶(三十一)啰伽墜(二合引)沙摩訶慕(引)訶阇(引)羅(三十二)奢摩(去聲)迦(三十三)奢婆迦(三十四)啰訖叉迦(三十五)薩婆波耶突唎揭(二合)底(平聲三十六)缽啰(二合)舍么迦那揭啰耶(三十七)薩婆怛他揭哆(三十八)三摩嚩馱(重引)那羯啰(短三十九)醯醯(重努氣道四十)摩訶菩提薩埵嚩啰馱(四十一)缽頭摩(二合)路(引)迦三步(重)陀(四十二)摩訶迦嚧尼迦(四十三)折(植列切引)吒(上聲)么矩吒(長上聲)楞(近冷切)訖[口*栗]哆(二合四十四)舍唎蘭摩尼羯那(上聲)迦啰阇哆跋折啰(二合)吠住[口*離]耶(二合四十五)楞訖[口*栗](引)多舍利啰(四十六)阿弭哆(引)婆視那(短四十七上聲)迦摩啰楞訖[口*栗]哆(四十八)缽啰(二合引)皤(去聲引)啰那啰哩者那(四十九)摩訶社那娜啰(短)那(長)唎(五十)舍哆娑訶薩啰(二合)阿毗(重平聲)啰使哆迦耶(五十一)摩訶菩提薩埵(五十二)毗馱摩毗馱摩(五十三)毗那舍耶毗那舍耶(五十四)摩訶(引)演睹魯(二合)訖隸(二合引)奢迦皤(去聲)吒皤(去聲)畔哆僧娑啰迦(上聲短五十五)波羅迦啰(二合)摩他那(五十六)布嚧沙缽頭摩(二合五十七)布嚕沙那伽(五十八)布嚕沙婆伽啰(五十九)毗啰毗羅阇耶(六十)素誕多素誕跢(六十一)缽哩筏哩(二合重)多(六十二)馱摩馱摩(六十三)些摩些摩(六十四)度(重)嚧度嚧(六十五)缽啰(二合)奢(引)薩(短)耶(六十六)缽羅(二合)奢(引)薩耶(六十七)祁(重去聲)囄祁囄(六十八)毗囄毗囄(六十九)只囄只囄(七十)姥(音母)嚧姥嚧(七十一)姥庾姥庾(七十二)悶遮悶遮(七十三)度那度那(七十四)毗(近佛音)度那毗度那(七十五)度嚕度嚕(七十六)伽(去聲引)耶伽耶(七十七)伽馱耶伽馱耶(七十八)喝娑喝娑(七十九)缽啰(二合)訶娑缽啰訶娑(八十)毗(去聲)毗(上聲)馱(八十一)羯隸(二合)奢(去聲八十三)嚩(去聲引)薩(短)那么么寫(某甲八十三)荷啰(去聲)荷啰(八十四)僧(司孕切)荷啰僧荷啰(八十五別入)睹(重)嚕征(八十六知智切)睹嚕征摩訶曼荼(去聲短)羅(八十七)迦啰拏(八十八)舍哆缽啰(二合)細迦(八十九)皤婆(重)娑(九十)毗娑那(長)舍么迦(九十一)摩訶菩提薩埵(九十二)皤啰馱(九十三)莎訶(九十四句)此陀羅尼名薄伽梵蓮華手嚴飾寶仗。世尊于大金剛歡喜殿說。為尊勝菩薩及無量天龍緊那羅之所贊嘆。為摧壞廣大業障山故。若有得聞者。若讀若誦若得睹視者。此人所有一切煩惱業障悉得消滅。若有人于晨朝時生尊重心。誦此陀羅尼者。常為觀世音菩薩。恒常隨逐擁護是人。所思念事皆得成就。若有求愿使得成就者。當獨坐靜處。心念觀世音菩薩更勿余緣。誦此陀羅尼七遍無愿不果。又得一切眾生之所愛樂。不墮一切惡趣之中。若坐若行若住。常念佛如對目前者。是人于無量百千俱胝生。所有積集諸惡罪業皆得消滅。是人當得具足千轉輪王之福。生生常得與觀世音菩薩。同時出生生貴姓家。若以一掬香華散于觀世音菩薩前。誦此陀羅尼七遍者。得大千功德大悲法性。彼人于世間得大力成就。若至心看菩薩面誦此陀羅尼者。即得見觀世音菩薩微笑相。見已即得離垢地能照耀世間。即于此生當得見佛。臨命終時如入禪定。生生之處得宿命智。所有罪障皆悉消滅。若欲受持此陀羅尼者。當于白月十五日。受持八戒齋著白凈衣。于有舍利塔前及有舍利處諸佛前。并得用。白檀作壇(其白檀于石上磨取末用涂地)以種種華散彼壇內。佛前燒香然燈。于佛所生恭敬心。觀世音菩薩而來入是壇內。當誦此陀羅尼一百八遍。是人所有一切罪障。五逆重罪悉皆消滅。身口意業。皆得清凈。得佛三昧力灌頂力。波羅蜜地力殊勝智力悉皆成就。若須雨時。當視天誦此陀羅尼。甘雨應時即下。若視地誦此陀羅尼者。能令百谷皆得成熟。若于枯池河泉邊誦此陀羅尼者。即得水還盈滿。若一切病患。當誦此陀羅尼。以手摩之即得除差。于失念者邊。誦此陀羅尼還得正念。若于饑渴人邊。當視其面誦此陀羅尼。所有饑渴悉皆消滅。若欲結界當入池水中。寫此陀羅尼系著幢上。一百由旬內。無諸衰患即成就結界擁護成就。  
總攝身印第一  
　　先起立端身并腳齊立。右腳微曲少許。先以左手舒下。以中指無名指并屈著掌中。小指食指以大母指散舒。仰掌向上。次以右手亦然。屈肘與髆齊。掌向前。此是總攝身印。若欲降伏魔怨。及諸外道邪見稠林令入正道者。當作此印誦陀羅尼二十一遍必如所愿。咒曰。  
　　那(上聲)謨曷啰(二合)怛啰夜耶(一)那謨阿唎耶(二)婆路咭帝攝伐(二合)啰耶(三)菩提薩埵跛耶(四二合)摩訶薩埵跛耶(五)摩訶迦嚕尼迦耶(六)怛侄他(七)阿(去聲)跋陀阿跋陀(八)跋唎跋帝(九)堙醯夷醯(十)莎訶(十一)  
總持陀羅尼印第二  
　　準前身印上。合掌當心。以五指相叉左壓右。以二頭指直豎頭相拄。以大母指附頭指。壓第一文上。掌少開。此印名總持陀羅尼法。若人作此印者誦咒二十一遍。能滅無量劫生死業障。當來往生十方凈土。往昔釋迦牟尼佛。臨欲成道為魔王所惱。作此總持陀羅尼印獲得禪定。咒曰。  
　　哆侄他薩婆陀羅尼(一)曼荼羅耶(二)堙醯夷醯(三)缽羅么輸馱(四)薩跢跛耶(五)莎訶。  
解脫禪定印第三  
　　先偏袒右肩右膝著地合掌頂上。屈二頭指以頭相拄。二大指附頭指第二文上。此法印名解脫禪定印。過去諸佛同修此法。得禪定解脫同前咒。  
千眼印咒第四  
　　起立并足。先以二中指無名指小指。各以甲背相著。其二頭指豎頭相拄。其二大母指側搏附頭指第二文上。側腕開五寸許置于眉間。此名千眼印。作此印咒法門者。即得觀見百千萬億世界諸佛剎凈妙國土一一佛國各得百萬四千菩薩與行者為同伴侶。若未經三曼荼羅者。必不得見此印法門通作此法印親驗菩薩授法與智通。凡有所愿悉皆滿足咒曰。  
　　唵(一)薩婆斫芻伽啰耶(二)陀羅尼(三)因(去聲)地(丁涅切)唎耶(四)莎訶(五)  
千臂總攝印第五  
　　起立并足。先仰右手掌。五指各相附。后以左手掌。仰壓右掌上當心著。此名總攝千臂印。此印能伏三千大千世界魔怨。咒曰。  
　　怛侄他(一)婆盧枳帝(二)攝伐啰耶(三)薩婆咄(徒訥切)瑟吒(四)烏訶耶彌(五)莎訶(六)  
通達三昧印第六  
　　起立以腳跟相拄。先以左手豎。五指相搏屈肘向前托。次以右手亦然。屈肘向內托。此名通達三昧印。此印能令通達一切三昧智印。莊嚴八萬四千法門。皆因此法得阿耨多羅三藐三菩提。用前大身咒。  
呼召天龍八部神鬼集會印第七  
　　起立并足。先以左手無名指。捻大母指甲上。次以右手亦如是作。二小指及中指。直豎頭相拄合腕。以頭指來去。咒曰。  
　　唵(一)薩婆提婆那伽(二)阿(去聲)那唎(三)莎訶(四)  
呼召大梵天王及憍尸迦來問法印第八  
　　準前印上。開腕以手側相拄。仰掌以頭指來去。咒曰。  
　　唵(一)魔訶梵摩(去聲)耶(二)堙醯夷醯(三)莎訶(四)  
　　此印咒法。能攝無量無數陀羅尼印法門悉皆來集。若日月蝕時。咒酥二十一遍。以印印酥食者。令人聰明日誦萬偈。此印法門。日藏如來授與觀世音菩薩。  
歡喜摩尼隨意明珠印第九  
　　起立合掌當心。以二大母指雙屈入掌中。余四指直豎合掌當心。誦前大身咒二十一遍。決定得入諸天宮殿。游歷十方諸佛國土。百千珍寶隨心皆得。供養諸佛菩薩金剛一切圣眾。若有人能作此法門者。晨朝早起清凈澡漱。作此印法面見十方恒河沙國土諸佛。滅除無量劫來生死惡業重罪。是故贊嘆如是功德。  
乞愿隨心印第十  
　　準前印。屈二頭指壓二大母指甲上。其頭指甲背相著用前身咒。若人隨所求愿皆悉滿足。必定不退菩提之道。  
入滅盡定三昧印第十一  
　　準前印。直豎散頭持。大母指。開掌。此印我在因地時。恒河沙諸佛授我此法。令我得證菩提之道。誦前大身咒。  
請佛三昧印第十二  
　　準前印。合掌當心頭指來去。咒曰。  
　　唵(一)薩婆勃陀三摩(去聲)耶(二)堙醯夷醯(三)缽啰摩輸陀薩埵(四)莎訶(五)  
　　千眼千臂觀世音菩薩十肘曼荼羅法門凡作一切曼荼羅法門時。謹按梵本云。此國土無有作曼荼羅地。如彼天竺皆取上勝福德之地以為壇場。婆羅門國別有擇地方法不能廣說。且論漢地。第一山居閑靜之處。在山頂上有形勢處。掘地去其石礫及瓦器惡物。然始平治。以瞿摩夷和香涂地。縱廣一丈六尺。起基十二指乃至十六指一肘以為勝上。第一取白栴檀香。于其石上磨。取末涂曼荼羅上。以五色粉謨界。其壇安四門。東門安提頭賴吒天王。南方門安毗樓勒叉天王。西門安毗樓博叉天王。北門安毗沙門天王。次安天王左右及眷屬各居本位。其曼荼羅中心。安千眼千臂觀世音菩薩像。像前置案案上置咒法。燒種種香安種種飲食。散種種華以為供養。唯除雜物葷辛酒肉。自外日別造香鮮者華香果子。于像前著三白食乳酪酥蜜。燒檀香沉香蘇合龍腦等香。每日三時洗浴受三律儀。至心誦咒供養千眼觀世音菩薩。晨朝午時日暮供養。日別不闕如是。乃至三七日。盡意供養其咒師面向東方誦咒。作前第一第二第三乃至十二請佛三昧印。作前印一遍。各誦咒七遍乃至第十二印畢。當自發不退堅固。意但作法呼召一切皆來。令發菩提決定心。端坐想一切咒神在其眼前。一無障難不得異境。誦前大身咒滿一千八十遍。爾時觀世音菩薩現阿難身相貌。來間行者所須何法求何愿耶。行者白言為求無上菩提陀羅尼法。  
　　又愿一切法壇皆悉成就一切鬼神悉皆順伏。得如愿已但自知之。不得向人傳說又法若欲得求一切愿者。當作四肘水曼荼羅法。燒沉水香誦前身咒一百八遍。作前第十乞愿印。即得一切如愿滿足稱心。  
　　又法若欲得一切歡喜者。作前第九歡喜摩尼隨意明珠印。誦身咒咒烏麻二十一遍。火中燒之即得如意獲得歡喜如意稱心又法若欲令曷啰(二合)阇歡喜者。當取曷啰(二合)阇園內樹枝。咒二十一遍擲置園中即得歡喜。  
　　又法若欲降伏惡人怨家者。當咒苦棟木二十一遍。一咒一燒即得歸伏。  
　　又法若有神鬼難調伏者。取安悉香及白芥子。咒二十一遍擲火中燒。一切神鬼病者自然降伏。若有疫病流行。當作四肘水曼荼羅。取好牛酥咒一百八遍火中燒之。一切災疫悉皆消滅。又取酥少分與疫病人食之立即除愈。昔罽賓國有疫病流行。人得病者不過一二日并死。有婆羅門真諦起大慈悲心施此法門救療一國。疫病應時消滅。時行病鬼王應時出離國境故知有驗耳。  
　　又法他國侵撓盜賊逆亂起來。作前第一總攝身印咒一百八遍。一切盜賊自然殄滅又法若一切業報眾生命根盡者。作前滅盡定印日日供養。燒沉水香誦咒滿一千八十遍。即得轉其業障。昔波羅柰國有一長者。唯有一子壽年合得十六。至年十五有一婆羅門巡門乞食。見其長者愁憂不樂。夫妻憔悴面無光澤。婆羅門問曰長者何為不樂。長者說向因緣。婆羅門答曰長者不須愁憂。但取貧道處分子得壽年長遠。于時婆羅門作此法門一日一夜。得閻羅王報云。長者其子壽年只合十六。今已十五唯有一年。今遇善緣得年八十故來相報。爾時長者夫妻歡喜踴躍。罄舍家資以施佛法眾僧。當知此法不可思議具大神驗。以曾入大都會三曼荼羅金剛大道場者。不須作曼荼羅。唯結印誦咒。無愿不果速當成佛又法若有女人臨當產時受大苦惱。咒酥二十一遍令彼食之。必定安樂。所生男女具大相好。眾善莊嚴宿植德本令人愛敬。常于人中受勝快樂。  
　　又法若有眾生眼若痛者。以菩薩千眼印咒二十一遍。以印印眼眼即除愈。以此大因緣其人獲得天眼。光明徹見上界諸天受勝快樂。  
　　又畫千眼千臂觀世音菩薩像法。謹按梵本。造像皆用白氎。廣十肘此土一丈六尺。二十肘此土三丈二尺。菩薩身作檀金色。面有三眼一千臂。一一掌中各有一眼。彩色中不得著膠。以香乳和彩色。菩薩頭著七寶天冠身垂瓔珞。又一本云。此無好大白[疊*毛]但取一幅白絹。菩薩身長五尺作兩臂。依前第五千臂印法亦得供養。不要千眼千臂。此亦依梵本。唯菩薩額上更安一眼即得。若欲供養此法門者。先須畫像。其畫像法必須作曼荼羅如法。令匠者受八戒齋。出入一上廁一洗浴。其像作成其畫匠及咒師恐多不如法對像懺悔罪過。即安置曼荼羅中。即須作法廣設供養滿三七日。其千眼千臂觀世音菩薩像放大光明過于日月。無量無邊普照三千大千世界皆悉大明一切眾生極大重罪一時消滅咸得清凈作此法門者。除不至心其千眼千臂觀世音菩薩像法。過去毗婆尸佛亦現作降魔身。千眼各出一佛。以為賢劫千佛也。千臂各各化出一輪王為千代轉輪圣王。此菩薩降魔身中最為第一。爾時世尊告觀世音菩薩。我以佛神力窮劫廣說不能得盡。爾時觀世音菩薩聞佛說已。歡喜信受作禮而退。  
　　灌頂印。  
　　先二大母指屈于掌中捻無名指。無名指中節相背。二小指頭相拄。二中指直豎頭相拄。二頭指屈各捻中指背上。即咒曰。  
　　唵(一)步三末啰(二)蘇摩鹽莎訶(三)  
　　誦咒二十一遍。自灌其頂還復如故。若欲續驗。每日平旦于盆上結印誦咒。持咒之人犯欲及五辛等穢當。誦此咒解之。  
千眼千臂觀世音菩薩陀羅尼神咒經卷下  
　　爾時觀世音菩薩。說是咒時三千大千世界。乃至非想非非想天六反震動。色究竟天摩醯首羅戰栗不安皆大恐懼。一切惡鬼皆大叫喚受大苦惱。東西散走莫知所趣。爾時化身語諸大眾及諸惡鬼神等。若不隨順我咒者。違逆者頭破粉碎。此咒能摧碎諸山干竭大海。此咒能摧伏阿修羅軍護諸國土。此咒能摧伏一切諸惡鬼神。一切諸病一切惡毒。一切惡人。此咒能摧破三十三天皆令降伏。若善男子有能誦持此咒者。其人威力說不可盡。此咒能令誦持之者豪貴自在。亦能令國王終身愛念。稱意所求悉皆滿足。若欲降伏魔怨者。當燒求羅香誦我身咒二十一遍。若欲令一切人愛己者。咒楊枝二十一遍。口中嚼之即得愛敬。若欲令自身辯才智慧者。咒菖蒲一千八遍。涂其心上即得辯才無礙。作姥陀羅尼心印。  
辯才無礙印咒第十三  
　　以兩手相背合掌。大母指向前舒。此印能自護護他。當須結界隨所游方。或咒凈水或咒凈灰各咒七遍。所在住處以手掬水掬灰先灑自身。然后向于四方四角如法散灑。若有善男子善女人。被諸惡鬼眾邪魍魎之所惑亂者。取石榴枝及柳枝。陰誦此咒輕打病人無病不差。咒曰。  
　　南無薩婆佛陀達摩僧祇比耶　南無阿利耶婆盧吉低攝伐羅[口*寫]　菩提薩多跛寫南無跋折羅波尼寫菩提薩多波寫　跢侄他　徒比徒比迦耶　徒比婆羅阇婆羅尼馺皤訶。  
　　此咒印能降伏諸邪見外道。若有善男子善女人。于晨朝時日三時。各誦一遍者。即與種種供養十億諸佛無有異也。永不受女身。命終之后永離三涂。即得往生阿彌陀佛國。如來授手摩頂。汝莫怖懼來生我國。現身不被橫死。不為鬼神之所得便。  
破三千大三世界滅罪印第十四  
　　起立以左手向前展臂。五指向前散托豎五指。次以右手大母指屈在掌中。以四指把拳當右耳上當。誦身咒頭指來去。此印日別須三時一時誦七遍。能滅五逆四重罪。于一切眾生生慈慈心。即能燒一切罪根。此身滅后即為值佛。于彼佛土得作轉輪圣王。復得陀羅尼名曰無盡藏。復得三昧名智等。復得身中二十八種相。現現身不患眼舌耳鼻等病。乃至身中一切疾病悉能消滅。若有先業罪者亦得消滅。若見天旱時。取烏麻子和毗麻子脂。作丸咒一百八遍。擲著湫水中即得雨。若雨過多。取稻谷炒作華。取蔓菁子脂和作丸。咒之一百八遍。擲著湫水中雨即止也。  
降伏三千大千世界魔怨印第十五  
　　以五指相叉。左壓右急把拳。當頂上著。誦身咒即降伏。若作此法。向舍利塔前二十九日夜。取白檀香作末。涂地作曼荼羅。其中散種種華。澡浴清凈著新凈衣。手把香爐燒沉水香。面向東坐咒一千八遍。此是最初功能。又取芥子烏麻。著一處搗為末。以三指撮取少許。咒之一遍擲著火中。如是七日日別誦一百八遍。然后所作皆悉成就。  
廣大無畏印第十六  
　　起立并足。先以右手仰垂左肘膝頭。左手亦如之。于舍利像前。誦身咒一百八遍。即得無畏施于眾生。又取槐香白芥子菖蒲舍多婆利(外國藥名)以此等物內火中燒之。燒火之時應于佛前或在凈處。誦咒三十二遍。以香華供養。咒法悉皆成就。所為之者皆悉克果。若余咒無驗。以此咒咒之亦皆成就。若欲乞夢。誦此咒并作印眠。即有夢隨所欲見皆得見之。若人無福所向不諧者。日誦三遍咒滿七日。諸有所求一切皆得。爾時菩薩在娑竭羅龍宮海會說法。見諸龍眾受大苦惱。愍諸龍眾為度苦惱眾生。悉得離苦無諸怨害。爾時龍女獻一寶珠。價直娑婆世界。為求法故吾為廣說離諸苦難。  
水精菩薩護持千眼印咒第十七  
　　爾時水精菩薩。為欲利益護持此咒。而說咒曰。  
　　毗摩隸　摩訶毗摩隸　郁呵隸　摩訶郁呵隸　休摩隸　摩訶休摩隸　薩訶隸　止隸睇　馺婆訶。  
　　若有善男子善女人。在所游方受持此千眼千臂菩薩法者。我當常隨衛護。乃至諸魔眷屬無惱亂者。若人急難他國相侵盜賊逆亂。當取五色縷。結誦咒二十一遍。一遍一結系于左臂。又以左手無名指中指頭指。把拳大母指壓上。展小母指。指所至賊方誦咒七遍。悉皆退散不能為害。爾時觀世音菩薩在雪山中說法。觀見夜叉羅剎國中人民。唯食眾生血肉無有善心。菩薩為欲利益方便教化。眾生以神通力尋至彼國。現千眼千臂降魔身。說成就姥陀羅尼法。爾時羅剎國王。來至我所求哀頂禮。我以成就印印之。即得成無上道。  
成就印第十八  
　　起立并足。合掌當心。以小指相叉左壓右。誦身咒二十一遍。種種皆得成就。若救六道苦難眾生。當用輪印。以十指頭各相拄。開腕掌中使開。其指間各相去一寸許。即是菩薩在六道循環度諸苦難。以此印輪回悉得離苦。此印法拔吒那羅延長年師。才翻便即歸國。并將所翻之本。智通畢竟尋逐不得。遇于一僧邊得梵本。譯出在外無本。  
成等正覺印第十九  
　　結跏趺坐。先以左手舒五指。仰掌在左膝上。次以右手舒五指。覆手捺右膝上。此與滅盡印法同。過去未來現在諸佛。皆同此印得佛菩提。此印能除一切業障。若坐禪諸法不現前者。當七日七夜于阿練若處。誦此陀羅尼并此印法。至心念佛晝夜六時懺悔即得諸法現前。及所得福無量無邊不可稱計。  
呼召三十三天印第二十  
　　先以左手四指把拳。次以右手握左手大母指。亦如把拳。令左手大母指。在右手虎口中出頭。以右手頭指來去。咒曰。  
　　唵(一)俱智俱智(二)俱耶利(三)遮利遮利(四)遮犁隸(五)蘇婆訶。  
　　此陀羅尼印咒不可思議。若善男子善女人臨欲眠時。誦此咒一百八遍。心中所愿于夢寐中悉得知見。若能日日誦此咒者。亦能滅一切罪不失菩提心。其人昏夜寐夢。漸漸增廣皆得吉祥。乃至夢見如來在菩提樹下授記成道。乃至釋梵諸天常來侍衛。  
呼召天龍八部鬼神印第二十一  
　　起立并足。先以左手大母指屈在掌中。四指把拳當心上著。次以右手亦如之。以右手在右耳邊。以頭指來去。咒曰。  
　　南無尼健陀(上聲一)南無阿利阇波陀(去聲二)馺婆訶(三)南無阿利阇羅馺婆訶(四)堙醯夷醯(五)馺婆訶。  
　　此咒印若善男子善女人受持讀誦者。知七世宿命。毒蛇不敢螫。毒藥自然除。刀不能害王亦不能嗔。永劫不受地獄苦。若誦此咒時。二十八部鬼神來詣。誦咒人邊坐聽誦咒。若善男子善女人。為鬼魅所著。以白縷為咒索。一遍一結如是四十九結。系其咽下其病即除。若國內災疫流行國人死亡多者。當取國王園池中蓮華一百八莖。一華各咒一遍擲著火中。燒令蕩盡災疫即除。  
解脫印第二十二  
　　結跏趺坐。先以左手中指。與大母指頭相捻。仰掌向上。余三指散展置于左膝上。次以右手亦如之。覆手置于右膝上。誦身咒二十一遍。所愿悉皆滿足諸有苦惱悉皆解脫。若善男子善女人。具造十惡五逆等罪。如閻浮提履地變為微塵。一一微塵成于一劫。是人造若干等罪。應墮地獄歷劫受苦永無出期。是善男子善女人。能于舍利及佛像前。白月十五日一日一夜不食。結印誦咒滿一百八遍。如上諸罪苦惱悉皆消滅。若不滅者無有是處。此印智通本上先無。智通于涼州。逢一婆羅門僧有此梵本。遇會勘之更有此印。自得受持大有功效不可思議。  
自在神足印第二十三  
　　起立先以左手握右腳大母指如把拳。次以右手握左手腕背上。誦身咒七遍。欲進千里不以為難。誦咒之時勿令聲出。  
神變自在印第二十四  
　　先以左手大母指捻小指甲上。次以右手亦如之。余三指各散豎。合腕相著置于頂上。誦身咒二十一遍。皆得游行自在。昔有罽賓國僧阇提。于北天竺求得此梵本。未曾翻譯。自得受持威力廣大不敢流傳。智通于此僧弟婆伽伽邊得本。依法受持功效不少。唯不流行于世。此本絕無。后同學得者愿同功力。  
王心印咒第二十五  
　　兩手合掌虛掌內合腕。二頭指來去。咒曰。  
　　唵(一)阿嚕力帝囇路迦夜(去聲)毗社(時賀切)耶(二)薩婆鑠睹嚧(二合)缽啰么馱那(三)迦啰耶吽泮莎訶。  
　　爾時觀世音菩薩。告諸大眾言。若佛滅后于末法時五百年中。閻浮提人忽眼見。及耳聞我此法印陀羅尼法門者。當知此人過去已曾供養無量諸佛。今得值遇得我此法印陀羅尼。抄寫受持讀誦如法修行者。即得初地速成佛果。得阿耨多羅三藐三菩提。爾時觀世音菩薩聞佛說已歡喜信受作禮而去。  

 上一部：乾隆大藏經·大乘五大部外重譯經·不空罥索神變真言經三十卷（第二十一卷～第三十卷）  下一部：乾隆大藏經·大乘五大部外重譯經·千手千眼觀世音菩薩姥陀羅尼身經一卷 



  
乾隆大藏經·大乘五大部外重譯經·千眼千臂觀世音菩薩陀羅尼神咒經 
  