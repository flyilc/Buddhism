  第0564部～佛說阿耨颰經一卷         
   
  
   小乘阿含部·第0564部   
佛說阿耨颰經一卷   
東晉三藏法師竺曇無蘭譯      
 
 
　　 
 
佛說阿耨颰經  
　　聞如是。一時婆伽婆。在跋耆城名阿褥風。彼時世尊從下晡起告尊者阿難曰。汝阿難來。當共至阿夷陀婆池水上。當共澡浴。唯然世尊。彼尊者阿難受世尊教。彼時世尊與尊者阿難及隨從比丘。俱至阿夷陀婆池水上。到已在阿夷陀婆池水岸上。脫衣著水岸上。在阿夷陀婆池水。澡浴已出在水上。在水岸上抆拭去水。彼時世尊告尊者阿難。阿難。有放逸者。禘婆達兜失其處當墮惡趣泥犁中住一劫難可救。汝阿難。豈不從一比丘聞此言耶。我記禘婆達兜當墮惡趣泥犁中。住一劫難可救。何以故。唯世尊。豈不聞此耶。唯世尊。我從一比丘聞此言。云何賢者阿難。世尊知禘婆達兜意之所念所行邪偽。以余方便知耶。而今世尊一向記。此禘婆達兜當墮惡趣泥犁中。住一劫難可救。此阿難所從比丘或上尊或年少。或下比丘少智慧。而如來有所說彼而疑。何以故。阿難。我亦不見天及世間魔梵。沙門婆羅門眾天及人。我如是所記墮惡趣泥犁中。住一劫難可救如禘婆達兜。何以故。阿難。我一向記禘婆達兜墮惡趣泥犁中住一劫難可救。此阿難。我不見禘婆達兜有白法如毛發。若見者亦不一向記禘婆達兜墮惡趣泥犁中。住一劫難可救。是故阿難。我不見禘婆達兜有白法如毛發。是故我一向記禘婆達兜墮惡趣泥犁中住一劫難可救。猶若阿難離城村不遠有大廁滿中糞。或有一人墮中沒身不現。或有人作是念。憐愍之欲有饒益。欲拔濟彼欲令安隱。在彼大廁上周旋視之。此人頗有不污處如毛發者。我持彼便拔出之。彼在大廁上周旋視彼人。無有一處不污如毛發者。而令彼人可拔濟之。如是阿難。我不見禘婆達兜有一白法如毛發者。若有者。我不一向記禘婆達兜墮惡趣泥犁中住一劫難可救。是故阿難。我不見禘婆達兜有白法如一毛者。是故我一向記禘婆達兜墮惡趣泥犁中住一劫難可救。于是尊者阿難眼墮淚。又手向世尊白世尊曰。甚奇唯世尊。而今世尊一向記此禘婆達兜墮惡趣泥犁中住一劫難可救。如是阿難。如是阿難。我一向記此禘婆達兜墮惡。趣泥犁中住一劫難可救。汝阿難。當從如來聽。分別大人根相當增上。于如來有信樂意歡喜生。于是尊者阿難叉手向世尊白世尊曰。今是世尊時善斷時。唯愿世尊。為諸比丘說分別大人根相。從世尊聞已。此諸比丘當故阿難聽。當善念之我當為說。唯然世尊。尊者阿難受世尊教。世尊告曰。此阿難。如來知一人意之所念。此人與善法俱不善法俱。此如來于后時知意之所念行。此人善法滅不善法生。此人善法滅得不善法。已有善根不斷絕。于此善更當得善。如是此人為至意清凈法。猶若阿難日欲出時。所有暗冥皆悉滅盡便得大明。于阿難意云何。彼日出已。欲至食時。所有暗冥皆悉滅。便有不明不。唯然世尊。如是阿難。如來知一人意之所念行。此人與善法俱不善法俱。彼如來于后時。知意之所念行。此人善法滅不善法生。此人善法滅得不善法。已有善根不斷絕。當更得善法。如是此人至意清凈法。猶若阿難有種子不壞不破不腐不割。不為風所中傷。安隱在器中。彼田居士。極平治耕犁田田已。下子著中。天隨時雨潤。于阿難意云何。寧多得種子不。唯然世尊。如是阿難。如來知一人意之所念行。此人與善法俱不善法俱。彼如來于后時。知其意之所念所行。此人善法滅不善法生。此人善法滅得不善法。已有善根不斷絕。于彼善更得善。如是此人至意清凈法。如是阿難。如來說大人根相。如是如來法法所趣等悉了知。復次阿難。如來知一人意之所念行。此人與善法俱不善法俱。此如來于后時知意之所念所行。此人善法滅不善法生。此人善法滅得不善法。已有善根不斷絕。一切當斷絕。如是此人有法斷絕。猶若阿難下晡時日欲沒。所有明皆悉滅而成闇冥。于阿難意云何。彼日沒時。非是食時所明悉滅而成闇冥不。唯然世尊。如是阿難。如來知一人意所念所行。此人與善法俱不善法俱。彼如來于后時知意之所念所行。此人善法滅不善法生。此人善法滅得不善法。已有善根不斷絕。彼一切皆當斷絕。如是此人有法斷絕。猶若阿難有種子不壞不破不腐不割。不為風所中傷。安隱著器中。彼田居士極平治田極耕犁田。已下種子著中。若天不隨時雨潤。于阿難意云何。寧多得種子不。不也唯世尊。如是阿難。如來知一人意之所念所行。此人與善法俱。此如來于后時知意之所念所行。此人善法滅不善法生。此人善法滅得不善法。有善根不斷絕者。皆當斷絕。如是此人有法斷絕。如是阿難。如來說大人根相。如是如來法相。法相生等已知定。復次阿難。如來知一人意之所念所行。我不見彼人有白法如毛發者。此人一向滿惡不善法著結。還有苦熱之報受生老病死。如是此人身壞死生泥梨中。猶若阿難有種子壞破割風所中傷。不安隱著器中。彼田居士。不極耕地不極平治地。下種子者天下隨時雨。于阿難意云何。寧得多種不。不也唯世尊。如是阿難。如來知一人意之所念所行。我不見此人有善法如毛發者。此人一向滿惡不善法著結。還有苦熱之報受生老病死。如是此人身壞已生泥梨中。如是阿難。如來說大人根相。如是如來法法相生等悉了知。于是尊者阿難叉手向世尊白世尊曰。唯世尊。已得此諸三種人。更可得有三種人。不可得說可于設不可得。阿難。世尊曰。此阿難。如來或知一人意之所念所行。此人與不善法俱善法俱。此如來于后時。知彼意之所念所行。此人不善法滅善法生。此人不善法滅得善法。已有不善根不斷絕者。于此善法更當得善法。如是此人法當有滅。猶若阿難有火燃而燃自然而燃。或有人復著干草木著中者。于阿難意云何。寧多火不。唯然世尊。如是阿難。如來知一人意之所念所行。此人與不善法俱善法俱。此如來于后時。知彼意之所念所行。此人不善法滅善法生。此人不善法滅得善法。有不善根不斷絕。于此不善法更當得不善。如是此人法當滅。如是阿難。如來說大人根相。如是如來知法法相生。定悉了知。復次阿難。如來知一人意之所念所行。此人與不善法俱善法俱。如來于后時。知彼意之所念所行。此人不善法滅善法生。此人不善法滅諸善法。已有不善根不斷絕。一切皆當斷絕。如是此人至竟清凈法。猶若阿難有火燃而燃自然而燃。或有人取火著干地。或著石上。于阿難意云何。火寧多燃不。不也唯世尊。如是阿難。如來知一人意之所念所行。此人與不善法俱善法俱。此如來于后時。知意之所念所行。此人不善法滅善法生。此人不善法滅得善法。已有不善根不斷絕。一切皆當斷絕。如是此人至竟清凈法。如是阿難。如來說大人根相。如是如來法法相生。等悉了知。復次阿難。如來知一人意之所念所行。我不見此人有黑行如毛發者。此人一向滿善法善行善報。身與善處相應。如是此人現法應當般涅槃。猶若阿難有火滅涼冷無熱。或有人以干草木著中者。于阿難意云何。寧得火不。不也唯世尊。如是阿難。如來知一人意之所念所行。我不見此人有黑行如毛發者。此人一向滿善法行善報。如是此人現法應般涅槃。如是阿難。如來說大人根相。如是如來法法相生。等悉了知。此阿難。謂初三種人。彼一人有清凈法。二種人有滅法。三種人身壞墮惡趣泥犁中。謂后三種人。彼一人有滅法。二種人有清凈法。三種人見法應般涅槃。此阿難。我已說大人根相。如世尊應為弟子慈愍有饒益。我已為汝說。今當在靜處。樹下坐處。當禪思莫放逸。莫于后時變悔。是我所說是我教授。佛如是說。彼諸比丘聞世尊所說。歡喜奉行。  

 上一部：乾隆大藏經·小乘阿含部·佛說漏分布經一卷  下一部：乾隆大藏經·小乘阿含部·佛說求欲經一卷 



  
乾隆大藏經·小乘阿含部·佛說阿耨颰經 
  