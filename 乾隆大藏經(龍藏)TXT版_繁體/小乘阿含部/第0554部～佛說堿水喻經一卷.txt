  第0554部～佛說堿水喻經一卷         
   
  
   小乘阿含部·第0554部   
佛說堿水喻經一卷   
失譯人名今附西晉錄      
 
 
　　 
 
佛說堿水喻經  
　　聞如是。一時婆伽婆。在舍衛城祇樹給孤獨園。爾時世尊告諸比丘。我與汝等說水喻七事。諦聽諦思念之。我當說。對曰。如是世尊。爾時諸比丘從佛聞教。世尊告曰。云何比丘水喻七事。若人沒于水。從水出頭復還沒水。或出頭遍觀四方。或出頭不復沒水。或有人欲行出水。或有人欲至彼岸。或有人已至彼岸。凈志得立彼岸。彼云何人沒溺于水。或有一人以不善法盡纏裹身。純罪熟至地獄一劫受罪不可療治。是謂此人常沒溺于水。是謂初入水沒溺。彼云何人出頭還沒入水。或有一人作是沒溺。有信于善法。懷慚愧求其方便。于諸善法皆懷慚愧。彼出于水還沒溺水。是謂二人沒溺于水。彼云何人出水遍觀四方。或有一人出水。彼有信于善法。有慚愧心有勇猛意。于諸不善法皆有慚愧。彼出水上不復沒溺于水。此諸賢。是謂三人喻彼出水。彼云何人出水住。或有一人作是出水。有信于善法。有慚愧有精進。于諸善法皆懷慚愧。彼于三結使盡。成須陀洹而不退轉。必當還所獲。是謂四人喻彼出水住。彼云何人出水欲至彼岸。或有一人作如是出水。彼有信于善法。有慚愧有勇猛意。于諸善法悉懷慚愧。彼盡三結使。貪欲嗔恚愚癡薄。成斯陀含。來至此間而盡苦本。是謂彼人喻彼水欲至彼岸。云何彼人已至彼岸。或有一人便出水。有信于善法。有慚愧有勇猛意。于諸善法皆懷慚愧。彼便盡五下分結成阿那含。于彼般涅槃。不復來至此間。是謂六人喻彼出水已至彼岸。彼云何人已至彼岸。凈志得立彼岸。或有一人而出水上。有信于善法。有慚愧有勇猛意。于諸善法皆懷慚愧。或有一人盡有漏成無漏。念解脫智慧解脫。于現法中疾得證通。而自娛樂盡生死源。梵行已立所作已辦。更不復受母胎。是謂彼人喻彼水已立彼出岸。如是比丘。此七人我今與汝等說七人喻水。諸世尊與諸聲聞所應。當說有大慈。欲使獲安隱皆使得度。所謂閑居處樹下空處露坐。汝等坐禪勿有懈怠。今不精勤后備有悔。是謂我所教敕。爾時諸比丘聞佛所說。歡喜奉行。  

 上一部：乾隆大藏經·小乘阿含部·佛說七知經一卷  下一部：乾隆大藏經·小乘阿含部·佛說一切流攝守因經一卷 



  
乾隆大藏經·小乘阿含部·佛說堿水喻經 
  