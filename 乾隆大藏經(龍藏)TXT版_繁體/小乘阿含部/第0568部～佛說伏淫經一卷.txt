  第0568部～佛說伏淫經一卷         
   
  
   小乘阿含部·第0568部   
佛說伏淫經一卷   
西晉沙門法炬譯      
 
 
　　 
 
佛說伏淫經  
　　聞如是。一時婆加婆。在舍衛城祇樹給孤獨園。彼時居士阿那邠祁至世尊所。到已禮世尊足卻住一面。阿那邠祁居士卻住一面已。白世尊曰。唯世尊。世間有幾伏淫而可知者。汝居士。世間有十伏淫。云何為十。此居士。或一伏淫。非法行淫干彼。非法求淫干(無所方便為苦)已。亦不自安身。亦不安父母及妻子客使奴婢沙門婆羅門。不有益事。為善得善得生天上。如是居士。是一伏淫。復次居士。或一伏淫。非法求淫干彼。非法求淫干已。自安身父母妻子客使奴婢。而不施沙門婆羅門。為善得善身生善處。如是居士。是一伏淫。復次居士。或一伏淫。非法求干彼非法求干已。自安隱身父母妻子客使奴婢。能施沙門婆羅門。為善得善身生善處。如是居士。是一伏淫。復次居士。或一伏淫。如法求財。彼如法求財已。不自安樂身。不為父母。不為妻子。不為奴婢。亦不施沙門婆羅門。為善得善身生善處。如是居士。是一伏淫。復次居士。或一伏淫。如法求財。彼如法求財已。而自安樂身及父母妻子奴婢。不施與沙門婆羅門。為善得善身生善處。如是居士。是一伏淫。復次居士。或一伏淫。如法求財。彼如法求財已。而自安樂身及父母妻子奴婢。施與沙門婆羅門。為善得善身生善處。如是居士。是一伏淫。復次居士。或一伏淫。如法求財不干彼。如法求財不干已。亦不自安樂身。亦不為父母妻子奴婢亦不施與沙門婆羅門。為善得善身生善處。如是居士。是一伏淫。復次居士。或一伏淫。如法求財不干彼。如法求財不干已。自得安樂身及父母妻子奴婢。不施與沙門婆羅門。為善得善身生善處。如是居士。是一伏淫。復次居士。或一伏淫。如法求財不干彼。如法求財不干已。自得安樂身及父母妻子奴婢。施與沙門婆羅門。為善得善身生善處。彼得錢財于中染著。極染著不見禍變。亦不知棄而貪食之。如是居士。是一伏淫。復次居士。或一伏淫。如法求錢財不干彼。如法求錢財不干已。自得安隱身及父母妻子奴婢。施與沙門婆羅門。為善得善身生善處。彼得錢財亦不染亦不著。亦不于中樂。亦不于中住。亦知是禍變。亦能棄舍而食之。如是居士。是一伏淫。此居士。彼或一伏淫。非法求錢財干彼。非法求錢財干已。亦不自安隱身。亦不安隱父母妻子奴婢。亦不施與沙門婆羅門。為善得善身生善處。是為居士。如是伏淫。伏淫我說此弊惡。此居士。或一伏淫。非法求錢財干彼。非法求錢財干已。自安隱身及父母妻子奴婢。不施與沙門婆羅門。為善得善身生善處。此居士。此伏淫此伏淫此小勝小勝此居士。彼或一伏淫。如法求錢財不干彼。如法求錢財不干已。自得安樂身及父母妻子奴婢。施與沙門婆羅門。為善得善身生善處。彼得錢財不染不著不持不樂。知是禍變棄舍離而食之。如是居士。食淫最勝最妙最上最好無上勝。猶若居士。有牛乳因乳有酪。因酪有醍醐。因醍醐有酥。因酥有酪酥。此是最勝最妙無上說。如是居士。此諸伏淫如是伏淫。最勝最妙極妙最上。無上無上說頌偈曰。  
　　非法聚錢財　　如法如法施 
　　不施不食之　　亦不施為福 
　　二俱為慳濁　　惡行食此淫 
　　如法求錢財　　欲以施為福 
　　亦施及食之　　亦能作福德 
　　二俱不慳濁　　皆有此伏淫 
　　有能行智慧　　伏淫隨所行 
　　知變有知足　　知足而食之 
　　有能行智慧　　最妙能伏淫  
　　佛如是說。居士阿那邠祁聞世尊所說。歡喜而樂。  

 上一部：乾隆大藏經·小乘阿含部·佛說梵志計水凈經一卷  下一部：乾隆大藏經·小乘阿含部·佛說魔嬈亂經一卷 



  
乾隆大藏經·小乘阿含部·佛說伏淫經 
  