  第0657部～佛說馬有三相經一卷         
   
  
   小乘阿含部·第0657部   
佛說馬有三相經一卷   
后漢三藏法師支曜譯      
 
 
　　 
 
佛說馬有三相經  
　　聞如是。一時佛在舍衛國祇樹給孤獨園。佛便告諸比丘。善馬有三相用入官可給御。中王意得名為官馬。何等為三相。一者有善馬意自能走。二者有力。三者端正好色。是為三相。善馬中入官。善人亦有三相。自得善意名聞亦豪。舉人敬難之。可受人禮能福天下。何等為三相。有善人得意能走有力有端正色。何等為善人得意能走。有善人得意是苦如有知。為是習。為是盡敗。為是道識。如是善人得意為走。何等為善人得意為力。為有弊惡態當為斷盡力求之。精進求者意棄惡。未起弊惡態不復起。未起善意當為起。已起善意當為止不忘減稍稍增多。行意俱善行盡力求。制意棄惡。如是善人得力。何等為善人得意有色端正。是間有善人得意避五樂避弊惡。能到四棄得行。如是善人得意有色。是為三因緣諦行。善人得意名聞為能主舉人難之。可取禮天下如是。佛說如是。  

 上一部：乾隆大藏經·小乘阿含部·難提釋經一卷  下一部：乾隆大藏經·小乘阿含部·佛說馬有八態譬人經一卷 



  
乾隆大藏經·小乘阿含部·佛說馬有三相經 
  