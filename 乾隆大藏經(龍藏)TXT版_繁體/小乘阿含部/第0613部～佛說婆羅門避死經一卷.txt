  第0613部～佛說婆羅門避死經一卷         
   
  
   小乘阿含部·第0613部   
佛說婆羅門避死經一卷   
后漢三藏法師安世高譯      
 
 
　　 
 
佛說婆羅門避死經  
　　聞如是。一時婆伽婆。在舍衛城祇樹給孤獨園。爾時世尊告諸比丘。昔有四婆羅門仙人。精進修善法五通。常恐畏死。時四婆羅門仙人。精進修善法五通。便作是念。我等當住何處永存在世。時彼有一婆羅門。精進修善法。有大神力五通。便入空中。于中則無有死。彼入空者便命過。第二婆羅門。精進修善法五通。畏死便入大海中。我于海中則無有死。彼即于海中命過。第三婆羅門。精進修善法。有大威勢五通。畏死便入山腹。即于彼命終。彼第四婆羅門。精進修善法五通。有大威勢。畏死便入地。我于彼當脫不死。便于地命過。時世尊以天眼見清凈無瑕。觀彼四婆羅門精進修善法。有大威勢五通畏死。一人處虛空于彼命過。一人入海亦于彼命過。一人入山腹于彼命過。一人入地于彼命過。爾時世尊見彼四婆羅門精進修善法五通有大威勢。便說偈言。  
　　非空非海中　　非入山石間 
　　無有地方所　　脫之不受死  
　　爾時比丘聞佛所說。歡喜奉行。  

 上一部：乾隆大藏經·小乘阿含部·佛說三摩竭經一卷  下一部：乾隆大藏經·小乘阿含部·施食獲五福報經一卷 



  
乾隆大藏經·小乘阿含部·佛說婆羅門避死經 
  