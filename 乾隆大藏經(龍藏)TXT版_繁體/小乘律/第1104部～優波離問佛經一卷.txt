  第1104部～優波離問佛經一卷         
   
  
   小乘律·第1104部   
優波離問佛經一卷   
劉宋求那跋陀羅譯      
 
 
　　 
 
優波離問佛經  
　　彼時佛世尊。游舍衛祇樹給孤獨園。于是賢者優波離。往世尊所。稽首畢一面坐。一面坐已。白世尊言。唯世尊。比丘成就幾事。盡命非不依止。優波離。我比丘成就五事。盡命非不依止。何謂五。不知布薩。不知布薩劍暮。不知戒。不知說戒。減五歲。此優波離。我比丘成就五事。盡命非不依止。優波離。我比丘成就五事。盡命不依止。何謂五。知布薩。知布薩劍暮。知戒。知說戒。五歲過五歲。此優波離。我比丘成就五事。盡命不依止。復次優波離。我比丘成就五事。盡命非不依止。何謂五。不知倩歲。不知倩歲劍暮。不知戒。不知說戒。減五歲。此優波離。我比丘成就五事。盡命非不依止。優波離。我比丘成就五事。盡命不依止。何謂五。知倩歲。知倩歲劍暮。知戒。知說戒。五歲過五歲。此優波離。我比丘成就五事。盡命不依止。復次優波離。我比丘成就五事。盡命非不依止。何謂五。不知犯非犯。不知犯輕重。不知犯有殘無殘。不知犯惡非惡。減五歲。此優波離。我比丘成就五事。盡命非不依止。優波離。我比丘成就五事。盡命不依止。何謂五。知犯非犯。知犯輕重。知犯有殘無殘。知犯惡非惡。五歲過五歲。此優波離。我比丘成就五事。盡命不依止。優波離。我比丘成就五事。盡命非不依止。何謂五。不知一制。不知二制。不知偏制。不知一切制。減五歲。此優波離。我比丘成就五事。盡命非不依止。優波離。我比丘成就五事。盡命不依止。何謂五。知一制。知二制。知偏制。知一切制。五歲過五歲。此優波離。我比丘成就五事。盡命不依止。優波離。我比丘成就六事。盡命非不依止。何謂六。不知犯非犯。不知犯輕重。不知犯有殘無殘。不知惡非惡。不廣利二部戒分別分部決定順經。減五歲。此優波離。我比丘成就六事。盡命非不依止。優波離。我比丘成就六事。盡命不依止。何謂六。知犯非犯。知犯輕重。知犯有殘無殘。知犯惡非惡。廣利二部戒分別分部決定順經。五歲過五歲。此優波離。我比丘成就六事。盡命不依止。  
　　四棄捐法。  
　　維耶離。迦蘭陀子。須提難故。一制(次復二制)淫犯三事。淫未食身。波羅夷。淫大食身。土羅遮。口掁男根入不掁觸。突吉羅。不犯者。不知。不聽。狂。心亂。病。先作。  
　　復次制。羅閱只。瓦師子。達貳迦故。一制(次復一制)不與取。犯三事。不與偷數取五錢。五錢余直。波羅夷。不與偷數取一錢。余減五錢直。土羅遮(土羅遮重罪也)不與偷數取一錢。減一錢直。突吉羅(突吉羅者惡作)不犯者。己想。同意。有暫用。餓鬼所有。畜生所有。糞掃想。狂。先作。  
　　故斷人類命。犯三事。為人當墮死掘坑者。突吉羅。墮生苦痛。土羅遮。死者波羅夷。不犯者。不故。不知。不欲殺。狂。先作。  
　　不真實稱過人法。犯三事。欲著故不真實稱過人法。波羅夷。說彼精舍住比丘阿羅漢。解者土羅遮。不解者。突吉羅。不犯者。增上慢。不欲稱說。狂。先作(四事竟)  
　　十三事。  
　　弄失精。犯三事。故弄失。僧伽婆尸沙。故弄不失。土羅遮。方便突吉羅。不犯者。夢中。若不欲。狂。先作。  
　　女人身相近犯三事。身摩身。僧伽婆尸沙。身摩身衣。土羅遮。身衣摩身衣。突吉羅。不犯者。不故。不念。不知。不聽。狂。先作。  
　　與母人惡口語。犯三事。極稱說。呰毀大小便道。僧伽婆尸沙。除二道已極稱說呰毀下雙膝上。土羅遮。極稱說呰毀身衣。突吉羅。不犯者。為義。為法。為解。狂。先作。  
　　自嘆供養。犯三事。向母人自嘆供養。僧伽婆尸沙。向不成男自嘆供養。土羅遮。向畜生自嘆供養。突吉羅。不犯者。說衣食床座。病緣藥具供給。狂。先作。  
　　使行。犯三事。受思說。僧伽婆尸沙。受思不說。土羅遮。受而不思不說。突吉羅。不犯者。為僧。為福。為病行。狂。先作。  
　　自作屋。犯三事。方便作突吉羅。一摶泥未至。土羅遮。彼泥至。僧伽婆尸沙。不犯者。窟屋草庵屋。為他除住屋。一切不犯。狂。先作。  
　　作大舍。犯三事。方便作突吉羅。一塼泥未至。土羅遮。彼泥至。僧伽婆尸沙。不犯者。窟屋草庵屋。為他除住屋。一切不犯。狂。先作。  
　　無根波羅夷法軀棄。犯三事。不問作欲殯說者。僧伽婆尸沙。突吉羅。問作欲罵說者。犯于形相事。不犯者。凈見凈。狂。先作。  
　　比丘有少毫片異事受波羅夷驅棄。犯三事。不問作欲殯說者。僧伽婆尸沙。突吉羅。問作欲罵說者。犯于形相事。不犯者。如想語。教語。狂。先作。  
　　破僧比丘至三諫不舍。犯三事。白者突吉羅。再語土羅遮。語竟僧伽婆尸沙。不犯者。不諫而舍。狂。先作。  
　　助破比丘至三諫不舍。犯三事。白者突吉羅。再語土羅遮。語竟僧伽婆尸沙。不犯者。不諫而舍。狂。先作。  
　　辱族比丘至三諫不舍。犯三事。白者突吉羅。再語土羅遮。語竟僧伽婆尸沙。不犯者。不諫而舍。狂。先作。  
　　戾語比丘至三諫不舍犯三事。白者突吉羅。再語土羅遮。語竟僧伽婆尸沙。不犯者。不諫而舍。狂。先作(十三事竟)  
　　三十事。  
　　余衣過十日。犯一事舍墮。不犯者。滿十日受。若施送與。失壞燒奪。同意取。狂。先作。  
　　一夜離衣宿。犯一事舍墮不犯者。若向曉舍送與。失壞燒奪。同意取。比丘要。狂。先作。  
　　取非時衣過月。犯一事舍墮。不犯者。滿一月受。若施送與。狂。先作。  
　　取非親里尼衣。犯二事。方便取突吉羅。取已舍墮。不犯者。親里貿易。少易多。多易少。比丘同意取暫取。除衣余物取。六法尼。沙彌尼。狂。先作。  
　　非親里尼浣故衣。犯二事。方便浣突吉羅。浣已舍墮。不犯者。親里浣親里。非親弟子不語而浣。未著而浣。除衣余具浣。六法尼。沙彌尼。狂。先作。  
　　非親里居士婦求衣。犯二事。方便求突吉羅。求已舍墮。不犯者。時故親里。若請。為他。自物。狂。先作。  
　　過足求衣。犯二事。方便求突吉羅。求已舍墮。不犯者。余殘。不為奪作與。不為失作與。親里。若請。為他。自物。狂。先作。  
　　非親里居士居士婦。本不請為衣往自親。犯二事。方便自親突吉羅。自親已舍墮。不犯者。親里。若請。為他。自物。欲好作教不好作。狂先作。  
　　二非親里居士。本不請為衣往往自親。犯二事。方便自親突吉羅。自親已舍墮。不犯者。親里。若請。為他。自物。欲好作教不好作。狂。先作。  
　　過三返語過六返住成衣與。犯二事。方便成與突吉羅。成與已舍墮不犯者。三返語六返住。減三返語減六返住。不語而與。主語與。狂。先作。  
　　繡所雜作臥敷。犯二事。方便作突吉羅。作已舍墮。不犯者。作帳覆地。拘執褥枕。狂。先作。  
　　純黑羊毛作臥敷。犯二事。方便作突吉羅。作已舍墮。不犯者。作帳覆地。拘執。狂。先作。  
　　不取等白等牻作臥具。犯二事。方便作突吉羅。作已舍墮。不犯者。取等白等牻作。取多白多牻作。取純白純牻。作帳覆地。狂。先作。  
　　未六年而作臥敷。犯二事。方便作突吉羅。作已舍墮。不犯者。六年作。過六年。為他作教作。他作得用。作帳覆地。拘執褥枕。比丘要。狂。先作。  
　　不取故臥敷緣善逝尺作新坐具臥敷。犯二事。方便作突吉羅。作已舍墮。不犯者。取故臥具緣善逝尺作。無有取少作。都無有不取作。他作得用。帳覆地。狂。先作。  
　　取羊毛過三由延。犯二事。初腳過三由延突吉羅。兩腳過三由延舍墮。不犯者。三由延。減三由延。三由延還。奪更得。棄更得。教他領直。狂。先作。  
　　非親里尼浣羊毛。犯二事。方便浣突吉羅。浣已舍墮。不犯者。親里浣非親里弟子不語而浣。未用而浣領。六法尼。沙彌尼。狂。先作。  
　　取銀。犯二事。方便取突吉羅。取已舍墮不犯者。或園內園邊自取教取舉。彼有者當取。狂。先作。  
　　種種賣銀行。犯二事。方便行突吉羅。行已舍墮。不犯者。非銀。非銀相似者。不犯。狂先作。  
　　種種販賣行。犯二事。方便行突吉羅。行已舍墮。不犯者。問價直示語作凈者。是我物我須是我須是。狂先作。  
　　長缽過十日。犯一事舍墮。不犯者。滿十日受。若施送與。失壞奪取。同意取。狂先作。  
　　減五綴缽更作新缽。犯二事。方便作突吉羅。作已舍墮。不犯者。失缽。破缽。親里。若請。為他。自物。狂先作。  
　　自乞縷織師織衣。犯二事。方便織突吉羅。織已舍墮。不犯者。縫衣禪帶缽囊腰帶肩帶漉水物。親里。若請。為他。自物。狂先作。  
　　非親里居士本不請。為衣往織師所自親。犯二事。方便自親突吉羅。自親已舍墮。不犯者。親里若請。為他自物。欲好織教不好織。狂先作。  
　　自與比丘衣。嗔不可意奪者。犯二事。方便奪突吉羅。奪已舍墮。不犯者。彼與。同意取。狂先作。  
　　取本衣過衣時。犯一事舍墮。不犯者。當時受。若施送與。失壞燒奪。同意取。狂先作。  
　　三衣隨其衣舉著家內過六夜離。犯一事舍墮。不犯者。六夜離。減六夜離。六復至村內宿而去。六夜向曉舍送與。失壞燒奪。同意取。比丘要。狂先作。  
　　過春余月求雨被衣。犯二事。方便求突吉羅。求已舍墮。不犯者。春余月求。春余半月持。減春余月求減春余半月持。至夏舍浣舉。奪衣失衣。時著急事。狂先作。  
　　知物向僧自求。犯二事。方便求突吉羅。求已舍墮。不犯者。問與誰。隨君施法。用可得善利。隨君心與。狂先作。  
　　取藥過七日。犯一事舍墮。不犯者。滿七日受送與。失壞燒奪同意取。至成棄與。未具戒得服。狂先作(三十事竟)  
　　九十二事。  
　　知而妄語。犯五事。欲著故。不真實。稱過人法。波羅夷。無根波羅夷法驅棄。僧迦婆尸沙。說彼精舍住比丘阿羅漢。解者。土羅遮。不解者。突吉羅。知而妄語。波逸提。不犯者。本說。誤說。狂先作。  
　　形相。犯二事。形相未具足。突吉羅。形相具足。波逸提。不犯者為義。為法。為解。狂先作。  
　　兩舌。犯二事。具足所兩舌。波逸提。未具足所兩舌。突吉羅。不犯者。不欲作別離。狂先作。  
　　知如法止更舉。犯二事。方便舉突吉羅。舉已波逸提。不犯者。非法群黨。知非劍暮作劍暮故舉。狂先作。  
　　母人說法過五六語。犯二事。方便說突吉羅。句句波逸提。不犯者。有可知男。說五六語。減五六語。起更坐說。為異母人問事答事。為他說母人聽。狂先作。  
　　未具足說句法。犯二事。方便說突吉羅。句句波逸提。不犯者。教誦。狂先作。  
　　實上人法。向未具足人說。犯二事。方便向說突吉羅。向說已波逸提。不犯者。向具足實。狂先作。  
　　向未具足說比丘所犯罪。犯二事。方便向說突吉羅。說已波逸提。不犯者。向說床。不事事。若說非床。比丘要。狂先作。  
　　同僧與衣后違法。犯二事。方便違突吉羅。違已波逸提。不犯愛恚癡畏與。破不成與故違。狂先作。  
　　知物向僧求與人(梵本云與私也)犯二事。方便求突吉羅。求已波逸提。不犯者。問與誰。隨君施法。用可得善利。隨君心與。狂先作。  
　　毀呰律。犯二事。方便毀呰突吉羅。毀呰已波逸提。不犯者。不欲毀呰言。誦經偈阿毗曇已。然后當誦律。狂先作。  
　　斫鬼村二事。方便斫突吉羅。下下波逸提。不犯者。知此與此。取此須此此語凈作。不念不知。狂先作。  
　　呵責比丘。犯二事。方便訶責突吉羅。呵責已波逸提。不犯者。姓愛恚癡。作恐怖故呵責。狂先作。  
　　余語犯二事。事未成余語突吉羅。事成余語波逸提。不犯者。不知問疾不答。打僧罵諍故。破僧競故。非法黨故。非劍暮作劍暮故不答。狂先作。  
　　僧床榻褥拘執。露地布置。不舉不別去。犯二事。初腳過土突吉羅。兩腳過土波逸提。不犯者。舉去。教別去。曬去。緣礙急事。狂先作。  
　　僧堂舍布置宿。不舉不別去。犯二事。初腳過閾突吉羅。兩腳過波逸提。不犯者。舉去別去緣礙暫出。住彼白緣礙急事。狂先作。  
　　比丘嗔不可意驅出僧房。犯二事。方便驅出突吉羅。驅出已波逸提。不犯者。無暫故驅出教驅。彼物具出教出。狂故打罵諍亂。作斗僧故。弟子不如法故驅出教驅。彼物具出教。狂先作。  
　　知比丘先住相近宿犯二事。方便臥突吉羅。臥已波逸提。不犯者。病故住。寒熱故住。急事。狂先作。  
　　僧房重閣屋。尖腳床榻用力坐。犯二事。方便用力坐突吉羅。用力坐已波逸提。不犯者。非閣屋團腳牢。無有住者立過取物。狂先作。  
　　知蟲水澆泥草。犯二事。方便澆突吉羅。澆已波逸提。不犯者。不故。不知。不念。狂先作。  
　　過是再三重治者。犯二事。方便治突吉羅。治已波逸提。不犯者。再三重。減再三重。窟屋草屋。為他自物。除住居。一切不犯。狂先作。  
　　不差教比丘尼。犯二事。方便教突吉羅。教已波逸提。不犯者。問誦師語誦。問事答事。為他說尼聽。六法尼。沙彌尼。狂先作。  
　　教比丘尼日入者。犯二事。方便教突吉羅。教已波逸提。不犯者。問誦師語誦。問事答事。為他說尼聽。六法尼。沙彌尼。狂先作。  
　　往尼舍教。犯二事。方便教突吉羅。教已波逸提不犯者。時故問誦師語誦。問事答事。為他說尼聽。六法尼。沙彌尼。狂先作。  
　　說貪食教尼。犯二事。方便說突吉羅。說已波逸提。不犯者。說衣床座病緣藥具供順。敬重供養故教。狂先作。  
　　共尼同一道行。犯二事。方便行突吉羅。行已波逸提。不犯者。時故不相隨去尼隨去。比丘不隨不要去急事。狂先作。  
　　共尼同船上。犯二事。方便上突吉羅。上已波逸提。不犯者。度不相隨上尼隨上。比丘不隨上不要上急事。狂先作。  
　　與非親里尼衣。犯二事。方便與突吉羅。與已波逸提。不犯者。親里貿易。少易多。多易少。尼同意取暫取除衣余物取。六法尼。沙彌尼。狂先作。  
　　縫非親里尼衣。犯二事。方便縫突吉羅。針針波逸提。不犯者。親里。除衣縫余物教縫。六法尼。沙彌尼。狂先作。  
　　共一尼一處坐。犯二事。方便坐突吉羅。坐已波逸提。不犯者。有可知男伴。立不坐。無異坐。狂先作。  
　　共一母人一處坐。犯二事。方便坐突吉羅。坐已波逸提。不犯者。有可知男伴。立不坐。無異坐。狂先作。  
　　知尼嘆飯食。犯二事。當食而受突吉羅。口口波逸提。不犯者。舊檀越。六法尼。沙彌尼。除五種食。一切不犯。狂先作(曇摩羅叉云。五種食者。麨飯魚肉煮麥飯也)展轉食。犯二事。當食而受突吉羅。口口波逸提。不犯者。時故彼二請一處一食。舉村請已隨彼食。眾人請已隨彼食。請時比丘言當去。常食籌食。月半說戒。月朝。除五種食一切不犯。狂先作。  
　　過是所住食。犯二事。當食而食突吉羅。口口波逸提。不犯者。病故。不病食去已。更來食者。主請為設食。若不足。除五種食一切不犯。狂先作。  
　　過滿兩三缽取。犯二事。方便取突吉羅。取已波逸提。不犯者。滿兩三缽。減再三缽。親里若請。為他自物。狂先作。  
　　請食已不囑食而食。犯二事。當食而受突吉羅。口口波逸提。不犯者。囑而食囑已當食而受。為他受。時須七日(梵本七日者皆言七時無日字)終身因緣食。狂先作(譯者解云。因緣食者食已不囑。后饑須當自求乞一缽食。授與彼囑食比丘。比丘即或一口或五三口食已。還授與得啖也)比丘請食已不囑食強請食。犯二事。彼言當受食者突吉羅。食竟波逸提。不犯者。與囑者食。為他與去。時須七日。終身因緣與食。狂先作。  
　　群食犯二事。當食而受突吉羅。口口波逸提。不犯者。時故兩一處食。乞共一處食。常食籌食。月半說戒月朝。除五種食一切不犯。狂先作。  
　　非時所食所啖者。犯二事。當食而受突吉羅。口口波逸提。不犯者。時須七日。終身。狂先作。  
　　舉所食。啖食啖者。犯二事。當食而食突吉羅。口口波逸提。不犯者。隨時隨時食。時須時須食。七日七日食。終身食。狂先作。  
　　不受著口中犯二事。當食而取突吉羅。口口波逸提。不犯者。水及齒木。狂先作。  
　　自為求好食食。犯二事。當食而受突吉羅。口口波逸提。不犯者。病為病者求。不病食病者殘。親里若請。為他自物。狂先作。  
　　知水蟲飲。犯二事。方便飲突吉羅。飲已波逸提。不犯者。知飲水蟲不死而。狂先作。  
　　有食舍相近坐。犯二事。方便坐突吉羅。坐已波逸提。不犯者。大家行床撿手足坐。小家床不相接坐。比丘有伴。俱出俱淫罷。非宿屋。狂先作。  
　　屏障處共母人床坐。犯二事。方便坐突吉羅。坐已波逸提。不犯者。有可知男伴。立不坐。無異意坐。狂先作。  
　　自手與無衣異學夫婦食。犯二事。方便與突吉羅。與已波逸提。不犯者。教與不自與。放地與。狂先作。  
　　去視軍發行。犯二事。當去突吉羅。立彼視波逸提。不犯者。住精舍見。比丘或立坐臥來去見。因緣急事。狂先作。  
　　過二夜軍宿。犯二事。方便宿突吉羅。宿已波逸提。不犯者。二夜宿。減二夜宿。三夜向曉復宿。病故為病軍將逼留緣礙急事。狂先作。  
　　去視戰陣犯二事。當去突吉羅。立彼視波逸提。不犯者。住精舍見。比丘或立坐臥來去。有所作去。急事。狂先作。  
　　比丘嗔不可意與手卷。犯二事。方便與突吉羅。與已波逸提。不犯者。觸嬈欲脫故與。狂先作。  
　　比丘嗔不可意舉手相恐。犯二事。方便舉突吉羅。舉已波逸提。不犯者。觸嬈欲脫故舉。狂先作。  
　　知比丘犯罪覆藏犯一事。波逸提不犯者。打僧罵故群諍故不向說。破僧競故不向說。剛強害命復梵行。不見余好比丘。不欲覆藏。知自現故。狂先作。  
　　比丘若來村邑食。彼人已或與或不與遣者。犯二事。方便突吉羅。遣已波逸提。不犯者。俱一處不足故遣。見貴物相打起貪法故遣。見母人起不樂故遣。病守精舍與食而遣。欲作非威儀故遣。狂先作。  
　　燃火炙。犯二事。方便然突吉羅。然已波逸提。不犯者。病故他作而炙油火蛇窟。因緣急事。狂先作。  
　　法事可作已后違法。犯二事。方便違突吉羅。違已波逸提。不犯者。非法黨故。知非劍暮作劍暮。狂先作(五十五)  
　　未具足過二夜同宿犯二事。方便臥突吉羅。臥已波逸提。不犯者。二夜住。減二夜住。三夜向曉復住。一切覆不障。一切障不覆。都不覆不障。未具足臥比丘坐。比丘臥未具足坐。俱坐。狂先作。  
　　惡見至三諫不舍。犯二事。白者突吉羅。語竟波逸提。不犯者。不諫而舍。狂先作。  
　　知是非法語比丘不舍所見共止。犯二事。方便共止突吉羅。共止已波逸提。不犯者。知未舉。若罷舍見。狂先作。  
　　知是擯沙彌安處。犯二事。方便安處突吉羅。安處已波逸提。不犯者。知不擯舍見。狂先作。  
　　取寶犯二事。方便取突吉羅。取已波逸提。不犯者。寶似寶者。或園內園邊自取教取舉。彼有者當取。似寶者。同意取暫取。糞掃想取。狂先作。  
　　不取三惡色作新衣。著犯二事。方便著突吉羅。著已波逸提。不犯者。取著作凈已失脫滅。以凈縫牒不凈。補緣。狂先作。  
　　減半月浴。犯二事。方便浴突吉羅。浴竟波逸提。不犯者。時故半月。過半月。卒行浴。邊國中。狂先作。  
　　故斷眾生命有四種。為當墮死掘坑者。突吉羅。人墮死。波羅夷。閱叉餓鬼畜生人像者墮死。土羅遮。畜生墮死。波逸提。不犯者。不故不知。不欲殺。狂先作。  
　　故弄比丘悔。犯二事。方便弄突吉羅。弄已波逸提。不犯者。不欲弄悔。知不滿二十與具足。知過時食。知飲酒。知與母人共屏處坐。知此教悔。狂先作。  
　　指挃笑。犯二事。方便笑突吉羅。笑已波逸提。不犯者。不欲笑。有事故。狂先作。  
　　水戲犯二事。沒水下戲突吉羅。在水上戲波逸提。不犯者。不欲笑。有事入水。或沒或出。渡故去急。狂先作。  
　　母人同宿。犯二事。方便臥突吉羅。臥已波逸提。不犯者。一切覆不障。一切障不覆。都不覆不障母人臥比丘坐。比丘臥母人坐俱坐。狂先作。  
　　比丘恐怖。犯二事。方便怖突吉羅。怖已波逸提。不犯者。不欲怖。有賊惡蟲毗舍遮故。示色聲香味細滑。狂先作。  
　　藏衣缽坐具針筒腰帶。犯二事。方便藏突吉羅。藏已波逸提。不犯者。不欲笑惡處與舉。若舉說法已與。狂先作。  
　　比丘比丘尼六法尼沙彌沙彌尼所。自求衣著不與直。犯二事。方便著突吉羅。著已波逸提。不犯者。彼與。同意取。狂先作。  
　　比丘無根僧殘法驅棄。犯二事。方便驅突吉羅。驅已波逸提。不犯者。如想語教語。狂先作。  
　　知盜共一道行。犯二事。方便行突吉羅。行已波逸提。不犯者。不相隨去。人隨去比丘不隨去。要急事。狂先作。  
　　共母人一道行。犯二事。方便行突吉羅。行已波逸提。不犯者。不相隨去。母人隨去比丘不隨去。不要去。狂先作。  
　　知人年減二十與具足。犯二事。方便與具足突吉羅。與具足已波逸提。不犯者。年減二十想滿與。年滿二十與具足。狂先作。  
　　掘地犯二事。方便掘突吉羅。下下波逸提。不犯者。知此與此。須此取此。此語凈作。不故不念。不知。狂先作。  
　　過是求藥。犯二事。方便求突吉羅。求已波逸提。不犯者。請是藥求是藥。請中夜者求中夜。請我此藥。我少此藥。示須此藥。親里若請。為他自物。狂先作。  
　　比丘說法時語。若我不學此所學戒。當問余真持律比丘。犯二事。方便語突吉羅。語已波逸提。不犯者。言當知當學。狂先作。  
　　知比丘相打罵諍立聽。犯二事。當去突吉羅。立聽已波逸提。不犯者。聽此已當舍止息。當自避故去。狂先作。  
　　僧斷事時不囑起去。犯二事。輕而離突吉羅。離已波逸提。不犯者。打僧罵故。亂斗諍故去。破僧競故去非法群黨。非劍暮作劍暮。若病為病急大小便。不欲壞劍暮。正爾當還故去。狂先作。  
　　作擾動。犯二事。方便作突吉羅。作已波逸提。不犯者。如我師所受問若說。狂先作。  
　　飲酒犯二事。當飲而取突吉羅。口口波逸提。不犯者。非酒似酒氣味。在羹中。狂先作。  
　　有比丘不白非時入村。犯二事。初腳過障突吉羅。兩腳過波逸提。不犯者。急有所作。有比丘白去。無比丘不白去。精舍去。尼舍去。異學處去。道由村過。急事。狂先作。  
　　請食時有比丘不白。食前食后彼舍中行。犯二事。初腳發過突吉羅。兩腳過波逸提。不犯者。時故有比丘白而入。無比丘不白入。家邊道他家去。園內去。尼舍去。異學處去。急事。狂先作。  
　　先未通入王門。犯二事。初腳發過突吉羅。兩腳過波逸提。不犯者。先通。非王種。不拜為王。王夫人俱出。宿屋。狂先作。  
　　貢高犯二事。事未成貢高突吉羅。事成貢高已波逸提。不犯者。不欲貢高。不廣聞。減再三返聞。狂先作。  
　　骨牙角作針筒。犯二事。方便作突吉羅。作已波逸提。不犯者。禪鎮攢。藥筒藥匕(梵本用柿藥著眼中物。不名匕也)斧拂柄。狂先作。  
　　過量作床榻(梵本不言榻也音似名小床也)犯二事。方便作突吉羅。作已波逸提。不犯者。如量作。減作他作。過量得截用。狂先作。  
　　綿纏結作床榻。犯二事。方便作突吉羅。作已波逸提。不犯者。禪帶腰帶缽囊。漉水物作枕他作得破用。狂先作。  
　　過重作兩被。犯二事。方便作突吉羅。作已波逸提。不犯者。如量作減作。他過量作得截用。狂先作。  
　　過量作泥洹僧。犯二事。方便作突吉羅。作已波逸提。不犯者。如量作減作。他過量作得截用。狂先作。  
　　過量作坐具。犯二事。方便作突吉羅。作已波逸提。不犯者。如量作減作。他過量作得破用。狂先作。  
　　知如來衣量作衣。犯二事。方便作突吉羅。作已波逸提。不犯者。減作。他過量作得截用。狂先作(九十二事竟)  
　　四悔過法(譯者解云。四悔者。或言應說法。或言應發露者也)  
　　入家內自手取非親里尼食。犯二事。當食而取突吉羅。口口是悔過。不犯者。親里。教與不自與。放地與。精舍內與。時須七日。終身因緣。六法尼。沙彌尼。狂先作。  
　　比丘尼索不訶而食。犯二事。當食而受突吉羅。口口是悔過。不犯者。自有食教與不自與。他有食與不教與。教與未得食者。六法尼沙彌尼。除五種食一切不犯。狂先作。  
　　拜為學家中自手取食。犯二事。當食而取突吉羅口口是悔過。不犯者。若請若病。請者病者。殘常食。時須食。七日終身。因緣。狂先作。  
　　阿練若住處中。先不差園外自手取食。犯二事。當食而取突吉羅。口口是悔過。不犯者。若差若病。差者病者殘。山所生根皮葉花果。時須七日終身。狂先作(四悔過竟)  
　　眾多法。  
　　前后參差著泥洹僧。突吉羅。不犯者。不故不念不知。病急事。狂先作。  
　　前后參差披衣。突吉羅。不犯者。不故不念不知。病急事。狂先作。  
　　露身入家內。突吉羅。不犯者。不故。狂先作。  
　　露身坐家內。突吉羅。不犯者。不故不念不知。病眠急事。狂先作。  
　　呵責入家內。突吉羅。不犯者。不故不念不知。病急事。狂先作。  
　　呵責坐家內突吉羅。不犯者。不故不念不知。  
　　病急事。狂先作。  
　　左右視入家內突吉羅。不犯者。不故。狂先作。  
　　左右視坐家內突吉羅。不犯者。不故不念不知。狂先作。  
　　作大高聲入家內突吉羅。不犯者。不故。狂先作。  
　　作大高聲坐家內突吉羅。不犯者。不故不念。不知。狂先作。  
　　蹲入家內突吉羅。不犯者。不故。狂先作。  
　　覆頭入家內突吉羅。不犯者。不故不念不知。病眠急事。狂先作。  
　　覆頭坐家內突吉羅。不犯者。眠。狂先作。  
　　現胸入家內突吉羅。不犯者。不故。狂先作。  
　　現胸坐家內突吉羅。不犯者。不故不念不知。病眠急事。狂先作。  
　　下垂坐家內突吉羅。不犯者。不故不念不知。  
　　病眠急事。狂先作。  
　　抄衣入家內突吉羅。不犯者。不故。狂先作。  
　　抄衣坐家內突吉羅。不犯者。不故不念不知。  
　　病眠急事。狂先作。  
　　搖臂入家內突吉羅。不犯者。不故。狂先作。  
　　搖身坐家內突吉羅。不犯者。不故不念不知。病眠急事。狂先作。  
　　搖頭入家內突吉羅。不犯者。不故不念不知。狂先作。  
　　搖頭坐家內突吉羅。不犯者。不故不念不知。病眠急事。狂先作。  
　　弄手腳入家內突吉羅。不犯者。不故。狂先作。  
　　弄手腳坐家內突吉羅。不犯者。不故。狂先作。  
　　不端一受飯突吉羅。不犯者。不故。狂先作。  
　　左右視受飯突吉羅。不犯者。不故。狂先作。  
　　多取羹突吉羅。不犯者。不故不念不知。病若種種親里若請。為他自物。急事。狂先作。  
　　堆受飯突吉羅。不犯者。不故。狂先作。  
　　爴堆飯食突吉羅。不犯者。不故不念不知。病爴殘著一處食。急事。狂先作。  
　　不端一食突吉羅。不犯者。不故。狂先作。  
　　處處采飯食突吉羅。不犯者。不故不念不知。病采與他采出。急事。狂先作。  
　　多羹食突吉羅。不犯者。不故不念不知。病種種親里若請。自物急事。狂先作。  
　　大作摶突吉羅。不犯者。不故不念不知。病若餅果。急事。狂先作。  
　　長作摶突吉羅。不犯者。不故不念不知。病餅果急事。狂先作。  
　　摶未至張口突吉羅。不犯者。不故。狂先作。  
　　含飯語突吉羅。不犯者。狂先作。  
　　一切手入口突吉羅。不犯者。不故。狂先作作[口*(十/田/寸)][口*集]食突吉羅。不犯者。不故。狂先作。  
　　作吸食突吉羅。不犯者。不故。狂先作。  
　　舐唇食突吉羅。不犯者。不故不念不知。病急事。狂先作。  
　　吐舌食突吉羅。不犯者。不故不念不知。病急事。狂先作。  
　　縮鼻食突吉羅。不犯者。不故不念。狂先作。  
　　截摶食突吉羅。不犯者。不故不念不知。病若餅果。急事。狂先作。  
　　作吐出食突吉羅。不犯者。不故不念不知。病若餅果。急事。狂先作。  
　　舐手食突吉羅。不犯者。不故不念不知。狂先作。  
　　放缽食突吉羅。不犯者。不故不念不知。病放殘著一處食。急事。狂先作。  
　　振手食突吉羅。不犯者。不故不念不知。病急事。狂先作。  
　　作酪飯食突吉羅。不犯者。不故不念不知。病急事。狂先作。  
　　膩手取水器突吉羅。不犯者。不故不念不知。病當洗教洗故取。急事。狂先作。  
　　自為索羹飯食突吉羅。不犯者。不故不念不知。病親里若請。為他自物。急事。狂先作。  
　　羹味覆飯突吉羅。不犯者。不故不念不知。主覆與不欲更得。急事。狂先作。  
　　呵想視他缽突吉羅。不犯者。不故不念不知。不呵想視。急事。狂先作。  
　　澡缽水有飯瀉家內突吉羅。不犯者。不故不念不知。病撩去若破瀉外。急事。狂先作。  
　　為騎乘說法突吉羅。不犯者。不故不念。狂先作。  
　　后行為前說法突吉羅。不犯者。不故。狂先作。  
　　道外為道中說法突吉羅。不犯者。不故。狂先作。  
　　地坐為床上說法突吉羅。不犯者。不故不念不知。病急事。狂先作。  
　　卑床為高床坐說法突吉羅。不犯者。不故不念不知。病急事。狂先作。  
　　立為坐說法突吉羅。不犯者。不故不念不知。狂先作。  
　　為臥說法突吉羅。不犯者。不故。狂先作。  
　　為覆頭說法突吉羅。不犯者。不故不念不知。露頭急事。狂先作。  
　　為纏頭說法突吉羅。不犯者。不故不念不知。病露發急事。狂先作。  
　　為垂衣坐說法突吉羅。不犯者。不故不念。狂先作。  
　　為著屣說法突吉羅。不犯者。不故不念。狂先作。  
　　為著屐說法突吉羅。不犯者。不故不念。狂先作。  
　　為持杖說法突吉羅。不犯者。不故。狂先作。  
　　為持蓋說法突吉羅。不犯者。不故。狂先作。  
　　為持刀說法突吉羅。不犯者。不故不知。狂先作。  
　　為持器仗(梵本音不言器仗也更有名難轉也)說法突吉羅。不犯者。不故不念。狂先作。  
　　生草上作大小便涕唾突吉羅。不犯者。不故不知病。非生草用拭。急事。狂先作。  
　　水中作大小便涕唾突吉羅。不犯者。不故不念不知。病水邊洗。急事。狂先作。  
　　立作大小便突吉羅。不犯者。不故不念不知。病。狂先作(眾多七十四竟)  

 上一部：乾隆大藏經·小乘律·解脫戒本經一卷  下一部：乾隆大藏經·小乘律·根本說一切有部戒經一卷 



  
乾隆大藏經·小乘律·優波離問佛經 
  