  第1017部～佛說瑜伽大教王經五卷         
   
  
   宋元入藏諸大小乘經·第1017部   
佛說瑜伽大教王經五卷   
宋西天三藏朝散大夫明教大師法賢奉詔譯      
 
 
　　 
 
佛說瑜伽大教王經卷第一 
序品第一  
　　如是我聞。一時世尊大遍照金剛如來。在凈光天大樓閣中。彼之樓閣眾寶裝嚴清凈嚴飾。金剛寶柱金剛鈴鐸。微風吹動出微妙音。復有種種殊妙供養。以金剛輪寶等而為裝嚴。此是遍照如來種種變化所成。乃至如來大智所生諸佛。所謂阿閦佛。大寶生佛。無量壽佛。不空成就佛等。  
　　復次于四面門。出生諸菩薩眾。及諸賢圣忿怒明王。及唧吒唧致。訥多訥帝。緊羯啰緊羯哩等無數眷屬。彼佛安住三摩地。常不舍大智大慈大悲。發大精進救度眾生。于彼會中復有無數天龍夜叉乾闥婆阿修羅迦樓羅緊那羅摩睺羅伽人非人等無數眷屬。圍繞世尊大遍照金剛如來。  
　　爾時世尊于會眾中。顧視金剛手大菩薩已。放大光明普照眾會。其光復還入于佛身。  
　　爾時金剛手菩薩摩訶薩。從座而起偏袒右肩。踴躍歡喜瞻仰尊顏。擲金剛杵右膝著地。合掌恭敬作禮世尊而白佛言。何因何緣放大光明。諸佛如來若無因緣非放光明。今見此光我等眾會悉皆驚怪。唯愿世尊作師子吼。為我等故而與宣說。  
　　爾時世尊受金剛手菩薩請已。入大三摩地。其名大智變化瑜伽大教王。于一切教中最上最尊。所作之法不難成就。此金剛智大樂方便一切真實藏。善作最勝智慧方便。大樂金剛大變化金剛三摩地。  
　　爾時世尊從三摩地出已。說瑜伽大教王經三昧曼拏羅及種種法。所謂[巾*(穴/登)]像法觀想法。持誦法作忿怒儀顧視法。三摩地法鉤召法禁伏法打諸惡魔法。期克法病患法。熱惱法成事法。究竟法灌頂法。阿阇梨儀相法攝受弟子法。如是種種秘密教法我今解說。汝等一切志心諦聽。  
　　爾時彼一切如來及諸菩薩。乃至眾會受教而聽。爾時世尊而說偈曰。  
　　先須親近阿阇梨　　所作諸法皆能成 
　　若不親近阿阇梨　　所作諸法不可就 
　　我今說彼阇梨德　　汝諸菩薩及眾會 
　　應當志心而聽受　　尊重律儀大智慧 
　　忍辱淳直無懈怠　　善解密句及相應 
　　粉壇儀式法則等　　能了真實十種義 
　　施諸眾生常無畏　　恒樂大乘秘密法 
　　悉能了知諸外教　　持戒修行具律儀 
　　通達甚深大乘法　　能攝秘密真實義 
　　若能具足前儀法　　是故名為阿阇梨 
　　若無慈悲行利益　　亦無正信心懈怠 
　　破戒散亂不律儀　　見聞教法而誹謗 
　　如是愚惡無善根　　不堪行法為師教 
　　若具如前儀相法　　當為弟子親教師 
　　此可粉壇為阇梨　　一切教法令指授 
　　所說密句皆能成　　弟子具德亦如是 
　　常樂禪定微妙法　　恭敬孝順阿阇梨 
　　恒以供養諸賢圣　　云何承事阿阇梨 
　　如見諸佛等無異　　常持金剛阿阇梨 
　　當是寶生大如來　　如是阇梨大智海 
　　出如意珠施大財　　常贊阇梨大功德 
　　勿見過失及謗毀　　如是尊重得法成 
　　違法輕慢終不就　　若人驀踏于師影 
　　彼人壞塔罪無異　　所作所求皆不成 
　　諸佛賢圣皆不許　　勿令毀謗阿阇梨 
　　乃至夢中亦不得　　若有愚癡謗阇梨 
　　常被諸魔來驚怪　　如是惡業愚癡人 
　　智者宜應常遠離　　所說地獄阿鼻等 
　　墮彼地獄無出期　　謗阿阇梨獲此果 
　　是故志心求菩提　　供養承事阿阇梨 
　　恭敬尊重常孝順　　能施難思最上果  
曼拏羅品第二  
　　爾時世尊大遍照金剛如來。顧視眾會已。入大瑜伽智變化最上秘密金剛三摩地。從定出已。佛告金剛手大菩薩。汝今諦聽。金剛手此瑜伽大教王經大曼拏羅王。一切曼拏羅中最上最尊。其名大智光明藏金剛能成曼拏羅。若復有人。于此曼拏羅中受灌頂者。彼人當受一切曼拏羅中灌頂法。  
　　佛告金剛手菩薩。若復有人見此曼拏羅中五色粉彼人得恭敬供養一切如來。若復有人入此曼拏羅中。彼人如入諸佛剎中。得一切如來授成佛記。時阿阇梨先用結界法。依法儀則擁護己身。及用一切莊嚴之具。嚴飾其身然后作忿怒。顧視本身忿怒明王。右手擲金剛杵。左手執金剛鈴振動。作金剛步旋繞而行曼拏羅地。口誦吽字然后告言。我今發遣一切諸魔乃至天人阿修羅等。言已復想本身如忿怒明王。即誦此真言曰。  
　　呵波娑蘭睹跋晚多(一)曳(引)枳[啣-止+山]禰(引)嚩(引)酥啰(二)藥叉啰(引)叉娑(三)必隸(二合)多必舍(引)左(四)阿波三摩(二合引)啰部(引)多(五)拏(引)枳儞(引)烏娑多(二合引)啰迦(六)摩賀羅哥(七)摩賀里迦(引)(八)摩賀(引)哩提(二合)迦(引)訥左啰(九)缽哩沙(二合)那(引)誐嚕拏緊那啰(十)緊布嚕沙滿怛啰悉馱(引)(十一)阿怛啰(二合)必哩(二合)體尾(引)缽啰(二合)禰(引)世(十二引)阿目迦(引)左(引)哩曳(二合)拏(十三)阿目迦室舍寫(十四)三冒地波哩布蘭拏(二合)阿哩湯(二合)(十五)薩哩嚩(二合)薩埵(十六)阿努怛啰倪也(二合)曩邏婆呬(引)都(十七)阿目迦曼拏羅啰(引)惹(引)曩(十八)摩(引)里詰多摩夜(二合)彌底(十九)怛禰(引)嚩訥嚩(二合)日啰(二合)達啰(引)倪也(二合)率嚕(二合)埵(引)(二十)尸竭啰彌(引)嚩(引)波訖啰(二合)摩多(二十一)踰(引)曩缽訖啰(二合)摩底(二十二)怛寫嚩日啰(二合)播(引)尼(二十三)缽啰(二合)入嚩(二合)里多(二十四)酤必多吽哥(引)啰嚩那曩(二十五)阿(引)禰(引)缽多(二合)缽啰(二合)必帝(二合)曩(二十六)摩賀(引)倪也(二合引)曩嚩日哩(二合)拏(二十七)謀(引)哩馱曩(三合)設多馱(引)(二十八)尾羯哩(引)欲哩底(二十九)  
　　時阿阇梨誦此真言三遍已。如前作金剛步旋繞而行。結界發遣諸魔成金剛地。然后行如左舞踏勢及右舞踏勢。每舍珂曼拏羅勢。平足立勢龜步勢。金剛嚩日嚕咄羯哩沙拏勢。翹足舞勢旋網舞勢。師子步勢師子變身勢。金剛鎖勢金剛索勢。金剛忿怒勢金剛鉤勢。金剛舞勢金剛陪啰嚩勢。金剛吠多梨步勢金剛骨朵勢。拶睹哩目珂地瑟吒那步。金剛軍拏梨步。幻化步金剛塞怖吒步。大力鉤步金剛牙步。金剛笑步金剛鈴步。復作持劍勢持金剛勢持輪勢持杵勢持幡勢持索勢持蓮華勢持扙勢作無畏勢持鉤勢持牌勢持槍勢持弓勢挽弓勢射箭勢。持頻尼波羅旋繞而行勢。施愿勢持爍訖帝勢。持羯諾野勢頂禮勢。入定勢金剛坐勢。蓮花坐勢結跏趺坐勢。無畏坐勢賢坐勢。蹲坐勢戲坐勢。現前勢背向勢。時阿阇梨作如是一一行步坐勢已。用無邊無能勝明王。乃至大力明王等。即依法作橛打曼拏羅地。圍結界十方如是作已。復想曼拏羅地即成金剛地遍滿熾盛。如是觀想已。時阿阇梨即稱己名同誦吽字。如是微妙字于一切教中最上最尊。然后以本真言依法祈請地天。真言曰。  
　　怛網(二引)禰(引)尾娑(引)叱部多(引)悉(一)薩哩嚩(二合)沒馱(引)努多(引)以曩(引)(二)左哩也(二合引)那野尾試(引)尸(引)數(三)部(引)彌播(引)啰彌多(引)蘇左(四)薩哩嚩(二合)悉提缽啰(二合)沒哩(二合)[亭*夜](引切身)哩湯(二合五)曼拏蘭左隸(引)珂夜(引)藐憾(六)  
　　時阿阇梨誦此真言三遍已。運至誠心復請召諸佛如來。真言曰。  
　　三滿多(引)訶囒睹[牟*含](引)沒馱(一)迦(引)嚕拏呬多際怛薩(二)部(引)彌(引)波哩仡啰(二合)賀迦(引)哩也(二合三)薩補怛賴(二合)薩賀阿(引)誐摩(四)  
　　時阿阇梨誦此真言三遍已。于曼拏羅地中間。以涂香作圓相曼拏羅。作此曼拏羅時。當誦大輪明王真言然后請召諸佛賢圣。獻大種種殊妙供養。祈求諸佛而作歡喜。時阿阇梨出曼拏羅外于十方出生。然后弟子經宿入于曼拏羅中。依法作擁護以香水灌頂。復用涂香涂于心中。想已心中羯磨杵。右手系擁護線。與齒木揩牙。地鋪吉祥草。加持已安座而坐。時阿阇梨與弟子受三歸依。懺悔罪障回向發愿。乃至弟子以身命布施發大菩提心。即說三歸伽陀曰。  
　　我今歸敬于三寶　　我佛曠劫超三有 
　　妙法能除煩惱根　　獲成圣眾離欲尊 
　　我昔所作諸罪業　　今對三寶至誠懺 
　　回施功德利群生　　誓愿求證菩提果  
　　時受法弟子誦此伽陀滿三遍已。阿阇梨復為弟子。隨力隨意開導說法。令彼至誠發大菩提心。然后如前依法。作于供養發送賢圣。  
　　時弟子于曼拏羅地右脅而臥。于其夢中必見境像。第二日阿阇梨用鮮凈五色線絣曼拏羅。時阿阇梨觀想其線。即真法界性遍照自性王如來。即一切如來藏。法界清凈故離諸塵垢能凈眾生界。所用五色粉即五如來。觀想已。阿阇梨先下粉。然后令弟子同作第一結界地。第二與弟子受三歸。第三令弟子入曼拏羅。第四作發送法。其曼拏羅有三品法。上品千肘量。中品五百肘。下品五肘乃至二肘一肘。其相四方作四門四樓。中心作八輻輪安置遍照如來。東方安阿閦佛南方安寶生佛。西方安無量壽佛。北方安不空成就佛。復次于輪四隅安四親近菩薩。東北隅安佛眼菩薩。東南隅安摩摩枳菩薩。西南隅安白衣菩薩。西北隅安多羅菩薩。復次于第二重曼拏羅安四菩薩。東方安薩埵金剛菩薩。南方寶金剛菩薩。西方法金剛菩薩。北方羯磨金剛菩薩。復次于曼拏羅四隅安四菩薩。東北隅安尊那菩薩。東南隅安寶光菩薩。西南隅安顰眉菩薩。西北隅安金剛鎖菩薩。復次于第三重曼拏羅安十六大菩薩。東方位安四菩薩。慈氏菩薩妙吉祥菩薩香象菩薩智幢菩薩。南方位安四菩薩。賢護菩薩海意菩薩無盡意菩薩辯積菩薩。復次西方位安四菩薩。得大勢至菩薩滅一切罪障菩薩破諸憂闇菩薩熾盛光菩薩。復次北方位安四菩薩。月光菩薩甘露光菩薩虛空藏菩薩除蓋障菩薩。復次于曼拏羅東門安。焰鬘得迦明王。南門安缽啰研得迦明王。西門安缽訥鬘得迦明王。北門安尾覲難得迦明王。復次于其四隅安四明王。東北隅安不動尊明王。東南隅安吒枳明王。西南隅安儞羅難拏明王。西北隅安大力明王。復次于外曼拏羅外四隅中。各安置一金剛杵。內第一輪用白粉。畫第二重曼拏羅用黃白青三色粉。畫第三重曼拏。羅用五色粉。如是作大曼拏羅已。然后為弟子受灌頂法。  
　　復次別作二重曼拏羅。四方作四門。中心畫八葉蓮花。于彼蓮花內東位安金剛杵。南位安寶。西位安蓮花。北位安劍。如是作曼拏羅已。阿阇梨即自沐浴潔凈齋戒。種種裝嚴于身。時用閼伽瓶盛滿香水。插諸花果枝葉。以鮮凈衣蓋閼伽瓶。阿阇梨依法加持其瓶。入五寶五藥五谷香水充滿。第一閼伽瓶名最勝瓶即是本尊。余有四瓶是即四親近菩薩及諸護門。明王亦各有閼伽瓶。若不隨諸賢圣位安置瓶者。只置五瓶。當用一切成就真言加持閼伽瓶。以閼伽水灑凈諸眾生然后獻香花燈涂及種種飲食出生供養。復次于曼拏羅四隅。各安一閼伽瓶。第一最勝瓶安置曼拏羅心中。時阿阇梨以金剛鉤本印及誦真言。請召諸佛如來入于曼拏羅時。阿阇梨復想獻座。諸佛如來于曼拏羅內。各處本位而坐。復次想曼拏羅外。以金剛橛釘之而成結界。即用閼伽水香花等供養。各結本印。時阿阇梨贊嘆諸賢圣。振金剛鈴獻種種音樂已。勞謝諸佛賢圣告言。我今求一切成就法言已。令弟子入曼拏羅內時。阿阇梨即誦五如來秘密真言。安置弟子身分五處。真言曰。  
　　唵(引)(一)[口*爾](人際反)曩爾(入)俱(半音二)  
　　唵(引)(一)嚩日啰(二合)特哩(二合)俱(半音二)  
　　唵(引)(一)啰怛曩(二合)特哩(二合)俱(半音二)  
　　唵(引一)阿嚕力俱(半音二)  
　　唵(引一)缽啰(二合)倪也(二合)特哩(二合)俱(半音二)  
　　如是真言等各結本印。安彼弟子五處以作甲胄。時阿阇梨以帛覆弟子面。引至壇前誦此伽陀曰。  
　　壹難睹曼拏朗娑(引)囕(一)嚩日啰(二合)倪也(二合)那寫缽啰(二合引)缽曩(二)缽啰(二合)吠(引)始睹摩夜(引)室賒(三)薩哩嚩(二合)怛他(引)誐旦補囕(四)  
　　誦此伽陀已。時令弟子結薩埵金剛印。拋花于曼拏羅中。誦此真言曰。  
　　唵(引)(一)缽啰(二合)帝(引)蹉嚩日啰(二合)呼(二)  
　　誦此真言已與去除覆面帛。復誦此伽陀曰。  
　　壹難怛怛曼拏羅缽舍(一)室啰(二合)馱(引)昧遨那味(引)那左(二)沒馱晚舍酤路半那(引)(三)母捺啰(二合)滿怛[口*賴](二合)啰提瑟致(二合)旦(四)三半帝(引)薩哩嚩(二引)悉提(引)曩(五)三摩夜(引)機嚕(二合引)婆尾設底(六)嚩日啰(二合)缽訥摩(二合引)屹啰(二合)邏里旦(引)(七)滿底哩(二合引)沙嚩(二合引)啰(引)達曩酤嚕(八)阿泥那紇哩(二合)那曳(引)那拽舍嚩日啰(二合)缽旦底(九)  
　　誦伽陀已令弟子拋花。花落之處當為本尊。以香花燈涂。衣服幢幡傘蓋印塵等殊妙供養。復用微妙音樂吉祥偈贊。時阿阇梨先用最勝閼伽瓶。與弟子灌頂銷除塵垢。后與四親近閼伽瓶灌頂已復。誦吉祥偈贊告弟子言。  
　　我今振鈴諸佛前　　諸佛遍滿如芥子 
　　諸佛受持閼伽瓶　　施汝灌頂妙法門 
　　心曼拏羅真實智　　如是觀想無相法 
　　汝今頂受此法門　　永出塵勞生死界  
　　時阿阇梨誦此吉祥贊已。示于弟子設邏哥輪螺金剛杵經法。乃至金銀等物。皆為除彼蓋障。若無設邏哥等物。當結嚕必尼印示與弟子。然后與三昧法。三昧真言曰。  
　　阿[寧*也](切身)缽啰(二合)勃哩(二合)底但網(二合)嚩蹉(一)[口*爾](引)尾帝(引)哩馱(二合)悉體(二合)毗薩那(引)(二)薩達哩摩(二合)冒提唧旦左(三)阿(引)左(引)哩也(二合)摩嚩摩[寧*也](切身)那(引)(四)嚩日啰(二合)婆(引)底哩(二合)數遨啰藐(五)訥瑟鹐(二合)昧帝哩(二合)尾啰(引)誐多(引)(六)缽啰(二合)那(引)[寧*也]必帝(引)嚩蹉(七)那迦(引)哩也(二合)昧羯那(引)左那(八)伊帝(引)那訖哩(二合)帝(引)那吠沒馱(引)(九)那啰哥機嚕(二合引)播(引)多(引)野帝帝(十)  
　　時阿阇梨誦此三昧真言已。勸化弟子令施財寶以報師恩。或金銀琉璃摩尼真珠珊瑚琥珀乃至身命等。復說頌曰。  
　　弟子應當行孝順　　報荷阇梨令歡喜 
　　師若歡喜法得成　　此外世間無有尊  
　　時弟子聞此頌已。從座而起供養諸佛及阿阇梨。然后阿阇梨依法作護摩。其護摩供養物。持誦觀想法。依息災增益等儀。供養諸佛賢圣。然后發送賢圣及三世諸佛已。收彼壇中五色粉。棄擲江河中。于彼曼拏羅地以瞿摩夷涂之。曼拏羅所用之物。盡施阿阇梨弟子不得受。若有受者當破三昧。唯阿阇梨隨意受用。  
真言品第三  
　　爾時世尊大遍照金剛如來。復入轉真言輪金剛三摩地。從此三摩地出已。告金剛手大菩薩言。汝今諦聽。今此真言精妙字。為汝演說志心受持。時金剛手菩薩。合掌向佛而白佛言。世尊善說善逝善說。為利益一切眾生故。爾時世尊即說大遍照金剛如來根本真言曰。  
　　唵(引)阿(引)  
　　復說阿閦如來真言曰。  
　　唵(引)吽(引)  
　　寶生如來真言曰。  
　　唵(引)怛囕(二合)  
　　無量壽如來真言曰。  
　　唵(引)紇唎(二合)  
　　不空成就如來真言曰。  
　　唵(引)亢(引)  
　　佛眼菩薩真言曰。  
　　唵(引)誐誐那路左儞(引)吽(引)  
　　摩摩枳菩薩真言曰。  
　　唵(引)枳哩枳哩摩(引)摩計吽(引)  
　　白衣菩薩真言曰。  
　　唵(引)羯致(引)尾羯致(引)(一)儞羯致(引一)羯鹐羯致(引)(二)羯嚕吒尾哩曳(二合引)娑嚩(二合引)賀(引三)  
　　多羅菩薩真言曰。  
　　唵(引)多(引)哩(引)咄多(引)哩(引)(一)咄哩(引)娑嚩(二合引)賀(引)(二)  
　　薩埵金剛菩薩真言曰。  
　　唵(引)薩埵嚩日哩(二合)吽(引)  
　　寶金剛菩薩真言曰。  
　　唵(引)啰怛曩(二合)嚩日哩(二合引)吽(引)  
　　法金剛菩薩真言曰。  
　　唵(引)達哩摩(二合)嚩日哩(二合引)吽(引)  
　　羯磨金剛菩薩真言曰。  
　　唵(引)羯哩摩(二合)嚩日哩(二合引)吽(引)  
　　尊那菩薩真言曰。  
　　唵(引)左隸祖隸(引)(一)尊禰(引)娑嚩(二合引)賀(引)(二)  
　　寶光菩薩真言曰。  
　　唵(引)啰怛努(二合)勒計(二合引)(一)啰怛曩(二合)入嚩(二合引)哩儞(引)娑嚩(二合引)賀(引二)  
　　顰眉菩薩真言曰。  
　　唵(引)勃哩(二合)酤致(引)勃陵(二合引)  
　　金剛鎖菩薩真言曰。  
　　唵(引)嚩日啰(二合)室哩(二合)朅里(引)(一)吽(引)發吒(半音)娑嚩(二合引)賀(引二)  
　　慈氏菩薩真言曰。  
　　唵(引)昧(引)  
　　妙吉祥菩薩真言曰。  
　　唵(引)蒙。  
　　普賢菩薩真言曰。  
　　唵(引)三滿多跋捺啰(二合)吽(引)  
　　香象菩薩真言曰。  
　　唵(引)巘馱賀悉帝(二合)儞(引)吽(引)  
　　智幢菩薩真言曰。  
　　唵(引)倪也(二合引)那計(引)睹(一)倪也(二合引)那摩底吽(引)(二)  
　　賢護菩薩真言曰。  
　　唵(引)跋捺啰(二合)嚩底(一)跋捺啰(二合)播(引)羅吽(引)(二)  
　　海意菩薩真言曰。  
　　唵(引)娑(引)誐哩(引)(一)摩賀(引)娑(引)誐哩(引)吽(引)(二)  
　　無盡意菩薩真言曰。  
　　唵(引)惡叉曳(引)(一)吽吽(引)(二)惡叉野羯哩摩(二合引)嚩啰拏(三)尾輸達儞(引)娑嚩(二合引)賀(引)  
　　辯積菩薩真言曰。  
　　唵(引)缽啰(二合)底婆(引)儞(引)(一)缽啰(二合)底婆(引)那酤致(引)吽(引)(二)  
　　得大勢至菩薩真言曰。  
　　唵(引)娑他(二合引)弭(引)(一)摩賀(引)娑他(二合引)弭(引)(二)娑他(二合引)摩嚩底娑嚩(二合引)賀(引)(三)  
　　除一切罪障菩薩真言曰。  
　　唵(引)薩哩嚩(二合引)播(引)野惹呬(引)(一)薩哩嚩(二合引)播(引)野輸(引)馱儞(引)吽(引)(二)  
　　破一切憂闇菩薩真言曰。  
　　唵(引)薩哩嚩(二合引)輸(引)哥怛謨(一)儞哩伽(二合引)怛那末底吽(引)(二)  
　　熾盛光菩薩真言曰。  
　　唵(引)惹(引)里儞(引)(一)摩賀(引)惹(引)里儞(引)吽(引)(二)  
　　善財菩薩真言曰。  
　　唵(引)酥達那室哩(二合引)野吽(引)  
　　月光菩薩真言曰。  
　　唵(引)贊捺哩(二合引)酥贊捺哩(二合引)(一)贊捺啰(二合)咩(引)嚩嚕吉帝娑嚩(二合引)賀(引)(二)  
　　甘露光菩薩真言曰。  
　　唵(引)阿弭多缽啰(二合)毗(引)(一)阿弭多末底吽(引二)  
　　虛空藏菩薩真言曰。  
　　唵(引)誐誐儞(引)(一)誐誐那嚩啰嚕左儞(引)吽(引)(二)  
　　除蓋障菩薩真言曰。  
　　唵(引)薩哩嚩(二合引)儞(引)嚩啰拏尾瑟剛(二合)鼻尼吽(引)  
　　復說焰鬘得迦明王真言曰。  
　　唵(引)焰鬘(引)得迦吽(引)  
　　缽啰(二合)研得迦明王真言曰。  
　　唵(引)缽啰(二合)研得迦吽(引)  
　　缽訥鬘得迦明王真言曰。  
　　唵(引)缽訥鬘得迦吽(引)  
　　尾覲難得迦明王真言曰。  
　　唵(引)阿密哩(二合)多軍拏里(一)尾覲難(二合引)得迦吽(引)(二)  
　　不動尊明王真言曰。  
　　唵(引)阿左羅吽(引)賀(引)  
　　吒枳明王真言曰。  
　　唵(引)吒枳吽(引)[口*弱](仁作反)  
　　儞羅難拏明王真言曰。  
　　唵(引)儞(引)羅難拏(一)摩賀(引)難拏吽(引)(二)  
　　大力明王真言曰。  
　　唵(引)骨嚕馱那吽(引)[口*弱](上同)  
　　如是等諸大菩薩及大明王精妙字真言。安曼拏羅中。如是所說無數俱胝精妙字等。從三摩地生。時阿阇梨依法觀想已。用金剛鉤印請召諸佛如來。用金剛印請召諸菩薩及諸賢圣。用結輪印請召諸明王。用結索印請召諸唧吒唧致。用結鉤印請召訥多訥帝等。此是瑜伽大教王請召儀則。  
佛說瑜伽大教王經卷第二 
三摩地品第四  
　　爾時世尊大遍照金剛如來。入大智力變化圓滿三摩地。從定出已。告金剛手大菩薩言。汝今諦聽。我今為汝說一切真言秘密三摩地法。所為持明者于曼拏羅畢竟了知。粉畫佛像等依法觀想。當得畢竟大智不難。證得無上菩提。何況所求成就之法今說三摩地法于本身想出◇唵字變成大智。以慧開引大智。變成大遍照如來。身真金色有其三面。善相圓滿。頂戴寶冠垂于發髻身有六臂。二手結禪定印。左第二手持般若經。第三手持弓。右第二手持輪。第三手持箭。身光熾盛天人悉怖化佛如云。復攝化佛入遍照佛身。時阿阇梨念微妙字觀想真理。  
　　復次說三摩地法。復想口中◇阿字。阿字變成無量壽佛。其身白色六臂三面。面各三目頂戴寶冠。冠有遍照如來而垂發髻。一切裝嚴二手開蓮花。右第二手持金剛杵。第三手持數珠。左第二手持般若經。第三手執軍持。光明熾盛遍身普照。變化金剛杵。諸魔驚怖迷悶躄地。如是阿阇梨觀想口金剛非久證菩提。此名一切相最上廣大法藏三摩地。  
　　復說三摩地法。時阿阇梨想自本心而為月輪。月輪變成◇吽字吽字變成阿閦佛。身翡翠色八臂三面。面各三目頂戴寶冠。色相妙善一切裝嚴。右第一手持金剛杵。第二手持利劍。第三手持鉤。第四手持箭。左第一手持鈴。第二手持般若經。第三手持罥索。第四手持弓。如是想阿閦佛遍滿虛空。時阿阇梨若常以金剛定心觀想。不久證大菩提。此名超老死大心圓滿力金剛無邊三摩地。  
　　復說三摩地法。時阿阇梨觀想◇怛囕(二合)字變為大智。大智化成寶生佛。身現赤色四臂三面。面各三目善相圓滿。頂戴寶冠身嚴眾寶。結跏趺坐二手結禪定印。右第二手持金剛杵。左第二手持如意寶。遍滿虛空悉現寶生如來。降大寶雨及化諸菩薩。此名寶生大智金剛三摩地。  
　　復說三摩地法。時阿阇梨觀想◇亢字變為大智。大智化為不空成就佛。身現綠色四臂二手結禪定印。右第二手持利劍。左第二手持鉤。變化諸佛如雨滿空。悉作一切成就法。放大光明與智海無異。如是觀想虛空藏大牟尼。彼人與虛空等離一切有為法。此名虛空性大智金剛三摩地。如是說五如來三摩地法已。  
　　復說四親近菩薩觀想法。時阿阇梨觀想◇朗字變為大智。大智化成佛眼菩薩。身真金色一切裝嚴。八臂三面面各三目善相圓滿。右第一手作施愿印第二手作無畏印。第三手持金剛杵。第四手持箭。左第一手持罥索。頭指豎立作期克印。第二手持寶樹枝。第三手持數珠。第四手持弓。放赤色光明化佛如云。如是觀想大智。金剛諸天驚怖。悉皆合掌作禮。如是觀想佛眼菩薩。以菩提分力而為裝嚴。此名佛眼變化大智金剛三摩地。  
　　復說三摩地法。時阿阇梨觀想◇[牟*含]字變為大智。大智化成摩摩枳菩薩。身如優缽羅花色六臂三面。面各三目放赤色光明。右第一手作無畏印。第二手持金剛杵。第三手持箭。左第一手作期克印。第二手持罥索。第三手持弓。變化諸佛如雨滿空。如是觀想三身大力金剛。從于無相而現有相。此名幻生大智力甚深三摩地。  
　　復說三摩地法。時阿阇梨觀想◇邦字變為大智。大智化成白衣菩薩。身現白色六臂三面。面各三目一切裝嚴。右第一手作無畏印。第二手持金剛杵。第三手持箭。左第一手持蓮花。第二手持數珠。第三手持弓。結跏趺坐觀想。蓮花。化佛如云滿虛空界。如是觀想此三摩地。是人當得最上菩提。此名蓮花神通最勝佛智金剛三摩地。  
　　復說三摩地法。時阿阇梨觀想◇當(丁江切)字變為大智。大智化成多羅菩薩。諸相圓滿身現綠色。六臂三面面各三目結跏趺坐。放赤色光遍滿熾盛變化。諸佛遍滿虛空觀想菩薩為一切眾生之母右第一手作無畏印。第二手持金剛杵。第三手持箭。左第一手作期克印。第二手持優缽羅花。第三手持弓。此名降伏一切眾生大樂智金剛三摩地。  
　　復說三摩地法。時阿阇梨觀想四親近菩薩。所謂薩埵金剛菩薩。寶金剛菩薩。法金剛菩薩。羯磨金剛菩薩。如前想已不久證大菩提。此名四圣諦歡喜三摩地。  
　　復說三摩地法。時阿阇梨觀想◇尊字變成大智。大智化成尊那菩薩。七俱胝如來三身。贊說此菩薩真言成九字。亦成九分法成九大菩薩。身如秋月色眾寶裝嚴。諸相圓滿能度一切賢圣。此菩薩二十六臂三面。面各三目。正面善相微笑。右面大青色作忿怒相。利牙如初月舌如閃電。左面黃色咬唇。此菩薩或坐或立如戲舞勢。二手結本印安于心中。右第二手作無畏印。第三手持劍。第四手持寶瓔珞。第五手持海甘果。第六手持箭。第七手持鉞斧。第八手持寶棒。第九手持骨朵。第十手持鉤。第十一手持金剛杵。第十二手作期克印。第十三手持數珠。左第二手持如意寶幢。第三手持蓮花。第四手執軍持。第五手持罥索。第六手持弓。第七手持爍吉帝。第八手持輪。第九手持螺。第十手作期克印。第十一手持賢瓶。第十二手持頻尼波羅。第十三手持般若經。坐蓮花座遍身光明。著阿蹉哥衣偏袒掛絡腋。及種種衣服裝嚴。變化諸佛遍滿虛空。如是尊那菩薩具大神通力。諸天魔等見之驚怖。悉智皆向前合掌頂禮。如是阿阇梨若常觀想持此真言。彼人不久證大菩提。若入此三摩地。剎那之間能除一切罪。何況別成就法。此名無邊勝大智尊那大力金剛最勝三摩地。  
　　復說三摩地法。時阿阇梨觀想◇囕字變成大智。大智化成寶光菩薩。身真金色結跏趺坐六臂三面。面各三目諸相圓滿。面顏微笑眾寶裝嚴。二手持寶寶放光明。右第二手作無畏印。第三手持箭。左第二手作期克諸惡印。第三手持弓。身有赤色光明。化佛如云遍滿虛空。如是觀想此菩薩。最上妙法藏能除諸惡不久成菩提。此名寶云佛智光照三摩地。  
　　復說三摩地法。時阿阇梨觀想◇勃零(二合)字變成大智。大智化成顰眉菩薩。能度諸怖畏身如秋月色。六臂三面面各三目。現喜怒相光明熾盛。右第一手持金剛杵。第二手持寶杖。第三手持箭。左第一手持罥索及作期克印。第二手執軍持。第三手持弓。化佛如云。如是行住坐臥恒作觀想。能除一切怖畏必得菩提。此名能除一切怖畏大智金剛三摩地。  
　　復說三摩地法。時阿阇梨觀想◇吽字變成大智。大智化成金剛鎖菩薩。此即諸佛母能降惡眾生。身現綠色六臂三面。面各三目作微笑相眾寶裝嚴。右第一手持金剛杵。第二手持金剛鎖。第三手持箭。左第一手作期克印。第二手持罥索。第三手持弓。化佛如云。如是觀想金剛鎖菩薩。彼人不久證大菩提。何況別成就法。此名金剛鎖解脫大智金剛三摩地。  
　　復說三摩地法。時阿阇梨觀想◇昧字變成大智。大智化成慈氏菩薩。四臂三面面各三目。于蓮花上結跏趺坐。二手結說法印。右第二手作施愿印為利眾生故。左第二手持龍花杖。變化諸佛及化菩薩如云滿空。如是觀想所獲功德如前無異。此名慈氏力大智最勝三摩地。  
　　復說三摩地法。時阿阇梨觀想◇蒙字變成大智。大智化成妙吉祥菩薩。作童子相具大辯才。智慧第一善說妙法。三面面各三目。頭有三髻頂戴阿閦佛。于蓮花上結跏趺坐。以種種花嚴飾其身。諸相圓滿而作微笑。身有六臂。右第一手作施愿印。第二手持劍。第三手持箭。左第一手持般若經。第二手持優缽羅花。第三手持弓。化佛如云。如是觀想得大勝利與前無異。此名大智慧光妙金剛三摩地。  
　　爾時世尊說此三摩地法已。復說諸菩薩摩訶薩觀想之法。所謂香象菩薩。智幢菩薩。賢護菩薩。海意菩薩。無盡意菩薩。辯積菩薩。得大勢至菩薩。除一切罪障菩薩。破諸憂暗菩薩。熾盛光菩薩。月光菩薩。甘露光菩薩。虛空藏菩薩。除蓋障菩薩。如是等無數阿僧祇菩薩摩訶薩。若諸眾生如前儀軌一一觀想。諸微妙字變成大智。大智化成菩薩。各有三面面各三目。或四臂六臂等。各執幖幟神通變化。若人志誠持誦依法相續。彼人不久速得成就無上佛道。利樂一切有情。  
　　復說諸大明王三摩地法。時阿阇梨觀想◇吽字變成大智。大智化成焰鬘得迦忿怒明王。以日輪為圓光熾盛如劫火。身色如青云身短腹大。六臂六足六面面各三目。正面開口作大忿怒相。金剛利牙出外舌如閃電。頂戴阿閦佛。右面出舌。左面咬唇作忿怒相。頂戴妙吉祥菩薩。右第一手持利劍。第二手持金剛杵。第三手持箭。左第一手持罥索及作期克印。第二手持般若經第三手持弓。虎皮為衣以八龍嚴飾。髑髏為冠發髻黃色。乘于水牛飾以蓮花為座。而垂右足。下面諸魔悉皆驚怖。亦名能降焰魔王具大辯才。光焰赤色化佛如云。如是阿阇梨于行住坐臥常住此觀。設復受五欲樂。心如虛空俱不染著。所獲功德無量無邊。此名成一切事大智金剛降伏焰魔王調伏諸魔三摩地。  
　　復說三摩地法。時阿阇梨觀想◇缽啰(二合)字變成大智。大智化成缽啰研得迦忿怒明王。六臂三面面各三目。身黃色放赤色光。蓮花上坐垂于一足。以八龍王裝嚴其身。正面微笑頂戴阿閦佛。右面青色現忿怒相。左面白色以齒咬唇。右第一手持金剛杵。第二手持寶棒。第三手持箭。左第一手持罥索及作期克印。第二手持般若經。第三手持弓。如是觀想變化神通已。及恒持誦是人。不久證大菩提。此名無能勝大智金剛三摩地。  
　　復說三摩地法。時阿阇梨觀想◇吽字變成大智。大智化成缽訥鬘得迦忿怒明王。身現赤色八臂三面面各三目。正面微笑。右面青色出金剛舌現忿怒顧視。左面黃色利牙咬唇現忿怒相右第一手持金剛杵。第二手持寶杖。第三手持哥拏耶。第四手持箭。左第一手作期克印。第二手持般若經。第三手持蓮花。第四手持弓。虎皮為衣以八龍裝嚴。坐于蓮花上而垂一足。有大威力復能變化無數諸佛。如是觀想決定成就所作一切事。此名馬頭最勝金剛三摩地。  
　　復說三摩地法。時阿阇梨觀想◇吽字變成大智。大智化成尾覲難得迦忿怒明王。身大青色六臂三面。面各三目頂戴阿閦佛。正面微笑。右面白色現忿怒相。左面如優缽羅花色。以齒咬唇現忿怒相。右第一手持利劍。第二手持鉞斧。第三手持箭。左第一手持罥索及作期克印。第二手持般若經。第三手持弓。左足踏諸魔右足踏蓮花。具大神通能除諸魔。化佛如云遍滿虛空。如是依法觀想。所作所求一切如意。此名除一切魔最勝金剛三摩地。  
　　復說三摩地法。時阿阇梨觀想◇[亢*欠]字變成大智。大智化成不動尊忿怒明王。作妙眼童子相身翡翠色。頂戴冠內有阿閦佛。六臂三面面各三目。正面微笑。右面黃色現忿怒相。開口出舌舌如紅蓮。左面白色以齒咬唇現大忿怒相。右第一手持劍。第二手持金剛杵。第三手持箭。左第一手持罥索及作期克印。第二手持般若經。第三手持弓。放赤色光遍滿照曜。坐蓮花上垂于一足。而彼座下有大寶山。心念吽字能除諸魔。具無邊神通。化佛如云遍滿虛空。如是依法觀想。彼人已踐圣道不久成佛。此名一切如來證覺不動智變化金剛三摩地。  
　　復說三摩地法。時阿阇梨觀想◇吽字變成大智。大智化成吒枳忿怒明王。身如青云色。六臂三面面各三目。頂戴寶冠冠內有佛。正面微笑。右面現忿怒相。左面白色以齒咬唇現顰眉忿怒相。二手結吒枳印。右第二手持金剛杵。第三手持箭。左第二手持般若經。第三手持弓。放赤色光遍滿照曜。坐蓮花上垂于一足。化佛如云遍滿虛空。下有諸魔悉皆驚怖合掌作禮。如是依法觀想當得最上大智。此名善鉤一切眾生最勝金剛三摩地。  
　　復說三摩地法。時阿阇梨觀想◇吽字變成大智。大智化成儞羅難拏忿怒明王。身大青色六臂三面面各三目。正面微笑。右面黃色現忿怒相。左面青云色以齒咬唇。頂戴寶冠冠內有佛。右第一手持金剛杵。第二手持寶杖。第三手持箭。左第一手持罥索及作期克印。第二手持般若經。第三手持弓。赤色圓光遍滿照曜。八大龍王而為嚴飾。坐蓮花上垂于一足。化佛如云遍滿虛空。如是依法觀想所獲功德如前無異。此名大智金剛三摩地。  
　　復說三摩地法。時阿阇梨觀想◇吽字變成大智。大智化成大力忿怒明王。身如云色八臂三面。面各三目目作赤色。發赤豎立頂戴阿閦佛。正面微笑。右面金色作忿怒相。左面白色以齒咬唇。右第一手持金剛杵。第二手持寶杖。第三手持劍。第四手持箭。左第一手持罥索及作期克印。第二手持般若經。第三手持骨朵。第四手持弓。坐于蓮花而垂一足。白輪圓光遍滿照曜。作忿怒顧視。諸天睹之深生驚怖避走十方。化佛如云遍滿虛空。如是依法志心觀想。所獲功德與前無異。此名大力大智最勝金剛三摩地。  
　　復說三摩地法。時阿阇梨觀想◇勃龍(二合)字變成大智。大智化成大輪佛頂。身現金色有大圓光遍滿照曜。三面面各三目。手作彈定印金剛蓮花上坐。于其座下有大寶山。彼佛兩邊有四親近菩薩。諸相圓滿面現笑容。手持寶金剛杵。優缽羅花及蓮花等。種種衣服而為裝嚴。于大輪佛頂外復想輪圍。于彼圍內面有五色金剛光明普遍照曜。化佛如云遍滿虛空。如是依法觀想大輪佛頂。若人樂求生佛剎土。彼人決定隨愿得生。非久之間速證菩提。此名裝嚴一切佛剎大智大輪金剛三摩地。  
　　復說三摩地法。時阿阇梨觀想◇惹字變成大智。大智化成大夜叉主。名寶藏神。身黃色二臂三面。頂戴寶冠內有五佛。于冠左邊少有所損。坐于蓮花上。座下有賢瓶滿盛諸寶。右手持海甘子。左手持鼠囊。兩邊有四夜叉女。身貌端正眾寶裝嚴。降一切寶雨化佛滿空。如是依法觀想。欲求財寶不久遍地。現大財寶得大富貴。復想己手掌中出甘露水施寶藏神。此名施寶雨大智金剛三摩地。  
　　復說三摩地法。時阿阇梨觀想◇[牟*含]字變成大智。大智化成日前菩薩。形容如十六歲。圓光熾盛身真金色。光明照耀踰于千日。以種種寶裝嚴其身。乘七馬車頂戴五如來冠。以大神通力擁護十方。六臂三面面各三目。正面圓滿微笑。右第一手持金剛杵。第二手持針連線。第三手持箭。左第一手持罥索及作期克印。第二手持無憂樹枝。第三手持弓。以神通力能禁縛一切諸惡眾生。乃至縫彼眼耳口鼻等。如是常作觀想。及持此菩薩根本真言。能降伏一切眾生。能銷除一切煩惱。乃至成無上菩提。此名隱身諸惡最上大智金剛三摩地。  
　　復說三摩地法。時阿阇梨觀想◇邦字變成大智。大智化成缽蘭拏賒嚩哩菩薩。身現金色坐于蓮花上頂戴五如來冠。想降甘露雨。身有圓光熾盛照曜。以花鬘嚴飾六臂。三面面各三目現喜怒相一切裝嚴。右第一手持金剛杵。第二手持鉞斧。第三手持箭。左第一手持罥索及作期克印。第二手持貝葉樹枝。第三手持弓能變。化忿怒明王如云偏空。而彼明王以熾盛光降諸惡曜。復作忿怒熾盛勢。其明王頂戴阿閦佛。如是依法觀想。能除諸魔驚怖及諸災障。此名息除一切諸魔塵垢大智金剛三摩地。  
　　復說三摩地法。時阿阇梨觀想◇惹字變成大智。大智化成穰虞利菩薩。作童子相頭有七龍。龍頭有如意珠光明遍照。頂戴阿閦佛及種種花。面現喜怒相以大龍系腰。坐于蓮花上。身相金色放赤圓光。六臂三面面各三目。右第一手持金剛杵。第二手持劍。第三手作舞勢及持箭。左第一手持罥索及作期克印。第二手持尾沙花。第三手持弓。如是菩薩復化五色虹光明遍滿。如是持誦者。若見有情遭惡毒所害。觀想諸佛滿虛空中。手持甘露瓶灌于彼人頂。復想彼人口門有一◇[口*爾]字其毒即除永獲安樂。如是依法觀想。不久證大菩提。此名能斷除一切煩惱及諸惡毒大智龍王金剛三摩地。  
　　復說三摩地法。時阿阇梨觀想◇吽字變成大智。大智化成訶邏曷羅菩薩。身大白色八臂三面。面各三目。頂戴寶冠如半月相。冠內有佛相好圓滿。面現笑容作貢高勢。右第一手執金剛杵。第二手持數珠第三手持箭。第四手持三叉。左第一手持蓮花。第二手持般若經。第三手持弓。第四手持髑髏。內安種種花一切裝嚴身。而彼菩薩于寶山巖中。處紅蓮花座而垂一足。以虎皮為衣。如是依法觀想。諸佛滿空作大神通。及志心持誦。設不持齋戒隨意飲食。亦得速成大覺菩提。此名能成就一切事訶邏曷羅大喜大智金剛三摩地。  
　　復說三摩地法。時阿阇梨觀想◇索字變成大智。大智化成降大千界菩薩。彼菩薩能除一切有情諸惡及諸病苦。身有千臂千面。面各三目。今現略相而有八臂四面。面各三目身綠色。作貢高忿怒勢。右第一手作施愿印。第二手持劍。第三手持鉤。第四手持箭。左第一手持蓮花。花內有摩尼金剛杵。第二手持罥索。第三手持弓。第四手持鉞斧。發大精進力化本部佛。遍滿虛空降千界魔。如是依法觀想持誦真言力。以大熾盛光攝他象馬軍。及能成一切事。能作擁護及降伏等。此名觀視大軍擁護一切及降大千界大智金剛三摩地。  
　　復說三摩地法。時阿阇梨觀想◇特網(二合)字變成大智。大智化成最上寶幢菩薩。身真金色現忿怒相。八臂四面面各三目。右第一手持劍。第二手持搗杵。第三手持輪。第四手持箭。左第一手持三叉。第二手持金剛杵。第三手持弓。第四手作期克諸魔印。如是依法觀想此菩薩。不久證大菩提。此名降三界最上金剛三摩地。  
　　復說三摩地法。時阿阇梨觀想◇缽囕(二合)字變成大智。大智化成大隨求菩薩。八臂四面面各三目。身現金色具大威德。作貢高無畏勢。右第一手持劍。第二手持輪。第三手持三又。第四手持箭。左第一手持金剛杵。第二手持罥索。第三手持鉞斧。第四手持弓。坐于蓮花上放大光明。如千日輪能除諸惡。此三摩地法。所有女人胎中子死者。時阿阇梨依法觀想。自身為妙吉祥。持彼秘密曼拏羅內諸賢圣閼伽瓶灌女人頂。復想彼女胎中。所有非人薄福之子。以印及真言。為發遣凈除罪障已。復想彼胎攝入福子。時彼女人得子安隱。此名觀察一切胎藏隨求大智最勝金剛三摩地。  
　　復說三摩地法。時阿阇梨觀想◇網字變成大智。大智化成持世菩薩。其身金色諸相圓滿。一切裝嚴光明照曜。作貢高勢身有六臂。右第一手作施愿印。第二手持谷穗。第三手持箭。左第一手持如意寶。第二手持弓。第三手降寶雨。乃至眷屬及仆從緊羯啰夜叉等。亦悉降寶及五谷雨。如是依法觀想此持世菩薩。能降財谷雨廣七由旬量。不久速成菩提。此名降財谷雨廣智金剛三摩地。  
　　復說三摩地法。時阿阇梨觀想◇尾字變成大智。大智化成白蓮羅剎女。身黑色腹大具大威勢。有熾盛光如閃電相。坐蓮花上垂于一足。有十八臂十二面。面各三目利牙出外。發髻赤黃色頂戴阿閦佛。髑髏為瓔珞現大忿怒相。師子皮為衣龍為絡腋。手持滿血髑髏。及持劍鉤輪金剛杵三叉。鈴幡寶棒罥索鉞斧等。復以眾寶裝嚴于身。能破諸惡有情。如是依法觀想及持誦真言。為利益一切眾生故。不久證大菩提。此名除滅一切惡觀察佛剎最勝金剛三摩地。  
佛說瑜伽大教王經卷第三 
真言大智變化品第五  
　　爾時世尊大遍照金剛如來。觀察一切如來已。入寂靜無塵最勝金剛三摩地。于此三摩地出已。從金剛三昧。說一切如來母佛眼大菩薩真言曰。  
　　唵(引)婆誐嚩底(一)嚕嚕(二)塞普(二合)嚕(三)入嚩(二合)羅(四)底瑟吒(二合)(五)悉馱嚕左儞(引)(六)薩哩嚩(二合引)啰他(二合)娑(引)達儞娑嚩(二合引)賀(引)(七)  
　　爾時諸佛如來及十地滿心大菩薩眾。聞此真言已悉皆歡喜。一切魔軍驚怖迷悶。唯念大遍照金剛如來。今此真言具足大智。若有持誦之者能作種種成就事。乃至死者使令還命。難成能成。  
　　爾時世尊復入三金剛最上熾盛三昧金剛三摩地。從定出已。說諸佛母摩摩枳菩薩真言曰。  
　　唵(引)商羯哩(引)(一)扇(引)底羯哩(引)(二)崛吒崛吒(三)崛致儞崛致儞(四)哩伽(二合引)多野哩伽(二合引)多野(五)崛致儞娑嚩(二合引)賀(引)(六)  
　　爾時諸佛如來聞此佛母真言已。皆大歡喜。唯念心金剛如來。此真言能成就一切息災增益等法。能作擁護乃至能滅一切罪障。  
　　爾時世尊復入大樂無邊蓮花三金剛心變化三昧金剛三摩地。于定出已。從三金剛。說諸法母白衣菩薩真言曰。  
　　唵(引)羯致(引)(一)尾羯致(引)(二)儞羯致(引)(三)羯[舀*鳥]羯致(引)(四)羯嚕吒微哩曳(二合引)娑嚩(二合引)賀(引)(五)  
　　爾時諸佛如來聞此真言已。悉皆出定唯念心金剛如來。若人持誦觀想。能作一切事能善擁護。乃至增長微妙法藏。  
　　爾時世尊復入覺悟諸天平等三金剛大樂金剛三摩地。從定出已。說諸佛母大智多羅菩薩真言曰。  
　　唵(引)多(引)哩(引)(一)咄多(引)哩(引)(二)咄哩(引)娑嚩(二合引)賀(引)(三)  
　　爾時諸佛及諸菩薩。聞此真言皆大歡喜。唯念大遍照金剛如來。若人持誦此菩薩真言。能令世間一切有情而為仆從。  
　　爾時世尊復入一切如來最上智三摩地。于定出已。從三金剛。說此焰鬘得迦大忿怒明王真言曰。  
　　那莫悉底哩(三合)嚩日啰(二合引)赧(引)(一)唵(引)朅朅(二)佉(引)呬佉(引)呬(三)薩哩嚩(二合)訥瑟吒(二合)(四)薩埵那摩迦(五)遏西母娑羅(六)缽啰輸播(引)舍賀悉多(二合)(七)拶睹哩部(二合)惹(八)拶睹哩目(二合)珂(九)殺吒左(二合)啰拏(十)阿(引)誐蹉阿(引)誐蹉(十一)薩哩嚩(二合)訥瑟吒(二合)缽啰(二合)拏(引)缽賀(引)哩拏(十二)摩賀(引)尾覲曩(二合)伽(引)怛迦(十三)尾訖哩(二合)跢(引)那那(十四)薩哩嚩(二合)部(引)多嚩商羯啰(十五)遏吒吒賀(引)娑那(引)禰儞(引)(十六)咩(引)伽啰(二合)左哩摩(二合)儞嚩(引)娑那(十七)酤嚕酤嚕(十八)薩哩嚩(二合)羯哩摩(二合引)(十九)親那親那(二十)薩哩嚩(二合)滿怛啰(二合引)(二十一)頻那頻那(二十二)缽啰母捺啰(二合引)(二十三)阿(引)羯哩沙(二合)野(二十四)阿(引)羯哩沙(二合)野(二十五)薩哩嚩(二合)部(引)旦(引)儞哩摩(二合)他(二十六)儞哩摩(二合)他(二十七)薩哩嚩(二合)訥瑟吒(二合引)缽啰(二合)吠(引)舍野(二十八)缽啰(二合)吠(引)舍野(二十九)曼拏羅末[亭*(尤-尢+曳)](切身三十)吠(引)嚩莎多[口*爾](引)尾旦(引)多羯啰(三十一)酤嚕酤嚕(三十二)摩摩阿迦(引)哩焬(二合)賀那賀那(三十三)捺賀捺賀(三十四)缽左缽左(三十五)摩(引)尾藍末野(三十六)摩(引)尾藍末野(三十七)摩摩三摩野摩褥三摩(二合)啰(三十八)吽(引)吽(引)發吒(半音)發吒(半音三十九)塞怖(二合引)吒野(四十)塞怖(二合引)吒野(四十一)薩哩嚩(二合引)賒(引)波哩布啰哥(四十二)呬(引)呬(引)婆誐鑁(引)(四十三)緊唧啰(引)野西(四十四)摩摩薩哩嚩(二合引)哩湯(二合)(四十五)娑(引)達野娑嚩(二合引)賀(引)(四十六)  
　　爾時一切諸佛及十地菩薩。聞此大智種變化明王真言已。嘆未曾有。唯念大遍照金剛如來。此出世大智神通變化焰鬘得迦忿怒明王。能降伏大惡眾生。若持誦人欲作降伏諸惡法。當用一髑髏。選擇不損壞無縫。兩耳相通圓滿者。或一縫至兩縫。及耳不通者。亦可作法。得此髑髏已。持誦人依法誦五如來及四親近菩薩真言加持。然后取惡人足下土。盛髑髏內。持誦人以足踏之。即誦焰鬘得迦明王真言。速得降伏。  
　　爾時世尊大遍照金剛如來。復入大不空最勝金剛甘露忿怒金剛三摩地。出此定已。從三金剛。說尾覲難得迦大忿怒明王真言曰。  
　　那莫三滿多沒馱(引)曩(引)(一)那謨嚩日啰(二合)骨嚕(二合引)馱(引)野(二)摩訶(引)能瑟吒嚕(二合引)咄羯(二合)吒(三)陪啰嚩(引)野(四)遏西母娑羅(五)缽啰輪播(引)舍賀娑多(二合引)野(六)唵(引)阿蜜哩(二合)多軍拏里(七)朅朅佉(引)呬佉(引)呬(八)底瑟吒(二合)底瑟吒(二合引)(九)滿馱滿馱(十)賀那賀那(十一)誐哩惹(二合)誐哩惹(二合)(十二)尾娑怖(二合引)吒野(十三)尾娑怖(二合引)吒野(十四)薩哩嚩(二合)尾覲那(二合)尾那(引)野剛(引)(十五)摩賀(引)誐拏缽底(十六)[口*爾](引)尾旦(引)多羯啰(引)野(十七)吽(引)發吒(半音)娑嚩(二合引)賀(引)(十八)  
　　爾時一切諸佛及大菩薩。聞此大忿怒明王真言已。嘆未曾有。一切魔眾悉皆驚怖。唯念大遍照金剛如來。  
　　若持誦人欲作發遣諸惡魔法者。當取旋風所吹樹葉。于彼葉內畫明王輪。如是畫已。持誦者取惡魔足下土置于輪中。以足踏之。即誦明王真言。彼惡魔等速自遠離。  
　　爾時大遍照金剛如來。復入寶光變化大智金剛三摩地。出此定已。從三金剛說。缽啰研得迦忿怒明王真言曰。  
　　那莫三滿多沒馱(引)曩(引)(一)唵(引)[口*爾]那哩征(知以反二)吒吽(引)吽(引)發吒(半音)娑嚩(二合引)賀(引)(三)  
　　爾時諸佛及諸菩薩。聞此明王真言已。嘆未曾有。唯念大遍照金剛如來。若人于此真言依法持誦。能降伏夜叉羅剎緊那羅部多娑健馱及宿曜等。  
　　爾時世尊復入甘露寶功德藏金剛三摩地。出此定已。從三金剛。說缽訥鬘得迦忿怒明王真言曰。  
　　那莫三滿多沒馱(引)曩(引)(一)唵(引)吽(引)吽(引)吽(引二)跢(引)嚕羅(三)尾嚕羅(四)薩哩嚩(二合)尾沙伽(引)怛哥(五)入嚩(二合)里多尾塞普(二合)陵誐(六)遏吒吒賀(引)娑計(引)薩哩(七)薩吒(引)跓(引)波(八)嚩日啰(二合)窟啰儞哩伽(二合引)多(九)左里多嚩酥馱(引)怛羅(十)儞濕嚩(二合引)娑(十一)摩嚕睹(引)得叱(二合)缽多(二合)(十二)馱啰尼(引)達羅毗(引)沙拏(十三)遏吒吒賀(引)娑(十四)阿波哩彌多(十五)末啰缽啰(引)訖啰(二合)摩(十六)阿(引)哩也(二合)毗多部多誐拏(十七)沒[亭*夜](切身)沒[亭*夜](十八)賀野仡哩(二合引)嚩(十九)佉(引)那佉(引)那(二十)缽啰滿怛啰(二合引)(二十一)親那親那(二十二)悉提孕(二合)彌(引)禰舍(二十三)阿(引)吠(引)舍野(二十四)薩哩嚩(二合)入嚩(二合)啰(二十五)必舍(引)左曩(引)(二十六)薩哩嚩(二合)仡啰(二合)呬(引)數(二十七)阿缽啰(二合)底賀睹(引)婆嚩(二十八)嚩日啰(二合)能瑟吒啰(三合二十九)緊唧啰(引)野洗(三十)壹難訥瑟吒(二合)仡啰(二合)賀(三十一)訥瑟吒(二合)薩哩那(二合)嚩(引)(三十二)突那突那(三十三)摩他摩他(三十四)摩吒摩吒(三十五)播(引)吒播(引)吒(三十六)播(引)吒野播(引)吒野(三十七)滿馱滿馱(三十八)沒馱達哩摩(二合)僧伽(三十九)阿褥倪也(二合引)當羯哩莽(二合)(四十)酤嚕尸(引)竭朗(二合)(四十一)曷野仡哩(二合引)嚩(引)野發吒(半音四十二)嚩日啰(二合引)野發吒(半音四十三)嚩日啰(二合)誐(引)怛啰(二合引)野發吒(半音四十四)嚩日啰(二合)儞(引)怛啰(二合引)野發吒(半音四十五)嚩日啰(二合)能瑟吒啰(二合引)野發吒(半音四十六)嚩日啰(二合)窟啰(引)野發吒(半音四十七)嚩日啰(二合)窟啰儞哩伽(二合引)多那(引)野發吒(半音四十八)缽啰滿怛啰(二合)(四十九)尾那(引)設那(引)野發吒(半音五十)底[口*賴](二合)路枳跋煬羯啰(引)野發吒(半音五十一)薩哩嚩(二合)羯哩彌(二合)數(五十二)阿缽啰(二合)底賀多(引)野發吒(半音五十三)嚩日啰(二合)酤羅(五十四)怛啰(二合引)娑那羯啰(引)野發吒(半音五十五)吽(引)吽(引)吽(引)(五十六)發吒(半音)發吒(半音)發吒(半音五十七)  
　　爾時一切大眾聞此明王真言已。皆大怖畏。唯念大遍照金剛如來。持誦人欲解除一切毒者當依法想自手掌內有蓮華。復想蓮花中生于[亢*欠]字光明照曜。依忿怒明王三摩地觀想。能解除三界一切惡毒。  
　　爾時世尊復入不空成就最上寶幢金剛三摩地。出此定已。從三金剛。說儞羅難拏大忿怒明王真言曰。  
　　那莫三滿多沒馱(引)曩(引)(一)唵(引)伊系曳(二合引)呬(二)婆誐鑁(引)嚩日啰(二合)儞(引)羅難拏(三)睹嚕睹嚕(四)羅虎羅虎(五)賀(引)賀(引)(六)仵魯仵魯(七)仵邏波野(八)仵邏波野(九)訖啰(二合)摩訖啰(二合)摩(十)婆誐鑁(引)(十一)嚩(引)喻吠(引)詣(引)那(十二)部(引)旦(引)尸竭朗(二合)(十三)那賀那賀(十四)那啰那啰(十五)嚩賀嚩賀(十六)缽左缽左(十七)必吒必吒(十八)播(引)吒野(十九)播(引)吒野(二十)末吒末吒(二十一)末吒(引)缽野(二十二)末吒(引)缽野(二十三)薩哩嚩(二合)羯哩摩(二合引)尼(二十四)親那親那(二十五)頻那頻那(二十六)薄叉薄叉(二十七)彌(引)那末寫(二十八)嚕提啰末寫(二十九)彌(引)那末惹(三十)嚕提啰必哩(二合)野(三十一)伊系曳(二合引)呬婆誐鑁(引)(三十二)薩哩嚩(二合)尾覲那(二合引)儞(三十三)薩哩嚩(二合)尾[寧*也](切身)儞(三十四)薩哩嚩(二合)滿怛啰(二合引)尼(三十五)薩哩嚩(二合)謨羅羯哩摩(二合引)尼(三十六)薩哩嚩(二合)謨羅仡啰(二合)賀(引)(三十七)賀那賀那(三十八)伴惹伴惹(三十九)摩哩那摩哩那(二合)(四十)壹難彌(引)迦(引)哩煬(二合)(四十一)娑(引)達野吽(引)(四十二)儞(引)邏野(四十三)儞(引)羅嚩日啰(二合)難拏(引)野(四十四)睹嚕睹嚕(四十五)尾覲那(二合)尾那(引)野剛(引)(四十六)那(引)設迦(引)野(四十七)虎嚕虎嚕(四十八)禰(引)缽多(二合)贊拏(引)野(四十九)薩哩嚩(二合)設咄嚕(二合)赧(引)(五十)紇哩(二合)那夜(引)儞賓拏野(五十一)親那親那(五十二)尾[寧*也](切身引)那(引)砌(引)那哥吽(引五十三)尾[寧*也](切身引)襄(引)室瑟吒(二合)羯哩摩(二合)(五十四)三摩(二合)啰三摩煬(五十五)嚩日啰(二合)達啰嚩左曩(五十六)摩哩摩(二合引)尾儞訖哩(二合)怛野(五十七)吽(引)吽(引)(五十八)賀那賀那(五十九)那賀那賀(六十)睹嚕睹嚕(六十一)酤嚕酤嚕(六十二)虎嚕虎嚕(六十三)發吒(半音)吽(引)吽(引六十四)訖哩(二合)旦(引)怛曳(引)(六十五)禰(引)嚩哩始(六十六)尾捺啰(二合)缽迦(引)野(六十七)賀那賀那(六十八)嚩日啰(二合)難尼(引)那娑嚩(二合引)賀(引)(六十九)  
　　爾時世尊說此大忿怒明王真言已。所有一切佛剎悉皆震動。一切魔眾悉皆驚怖。唯念大遍照金剛如來。若持誦人欲除諸魔者。當依法誦此真言八百遍及結本印。能除一切魔者。  
　　爾時世尊大遍照金剛如來。復入普遍變化裝嚴金剛三摩地。出此定已。從三金剛。說大力忿怒明王真言曰。  
　　那莫三滿多沒馱(引)曩(引)(一)唵(引)吽(引)吽(引)吽(引)(二)發吒(半音)發吒(半音)發吒(半音三)唵(引)唵(引)沃仡啰(二合)輸(引)羅播(引)尼(四)吽(引)吽(引)發吒(半音)發吒(半音五)唵(引)[口*爾]踰(二合引)底儞哩那(二合引)那(六)吽(引)吽(引)吽(引)(七)發吒(半音)發吒(半音)發吒(半音八)摩賀(引)末邏(引)野娑嚩(二合引)賀(引)(九)  
　　爾時一切魔眾聞此大力忿怒明王真言已。皆大驚怖。唯念大遍照金剛如來。若復有人于此真言印相依法持誦者。是人能作一切成就法。及能降雨亦能止雨。  
　　爾時世尊復入普遍熾盛金剛三摩地。出此定已。從三金剛。說吒枳忿怒明王真言曰。  
　　那莫三滿多沒馱(引)曩(引)(一)唵吒枳(二)吽(引)[口*弱](三)  
　　爾時一切諸佛及諸菩薩。聞此明王真言已。嘆未曾有。一切魔眾悉皆驚怖迷悶躄地。若持誦人欲作降伏法者。當依羯磨法作魔形像以足踏之。現忿怒相當結本印誦此真言。即得降伏一切魔眾。亦能解除他咒。  
　　爾時世尊復入利金剛熾盛光明金剛三摩地。出此定已。從三金剛。說不動尊大忿怒明王真言曰。  
　　那莫三滿多沒馱(引)曩(引)(一)唵(引)阿左羅際(引)吒(二)哥(引)拏拏(三)拏吒拏吒(四)謨(引)吒謨(引)吒(五)末吒末吒(六)怛吒怛吒(七)底瑟吒(二合)底瑟吒(二合)(八)阿(引)尾設阿(引)尾設(九)摩賀(引)滿多波(引)羅(十)度那度那(十一)底尼底尼(十二)珂那珂那(十三)尾朅曩(二合引)摩(引)啰野(十四)摩(引)啰野(十五)訥瑟鹐(二合引)婆叉野(十六)婆叉野(十七)薩哩鑁(二合)酤嚕酤嚕(十八)枳哩枳哩(十九)摩賀(引)尾沙摩嚩日啰(二合)(二十)塞怖(二合引)吒野(二十一)塞怖(二合引)吒野(二十二)吽(引)吽(引)吽(引)(二十三)怛哩(二合)末里多囕誐難多哥(二十四)盎(引)盎(引)盎(引)(二十五)[亢*欠](呼郎切下同)[亢*欠][亢*欠](二十六)阿左羅際吒(二十七)塞怖(二合)吒野塞怖(二合)吒野(二十八)吽(引)阿三滿底哥怛啰(二合)吒(二十九)摩賀(引)末羅舍(引)多野(三十)三摩羊(三十一)莽(引)怛囕(二合引)[亢*欠](引)曩(引)(三十二)輸迭睹嚕哥(三十三)窣睹(二合)設睹嚩日哩(二合)(三十四)那謨窣睹(二合)阿缽啰(二合)底曷多嚩哩(引)毗藥(二合)(三十五)入嚩(二合引)邏野怛啰(二合引)吒(三十六)阿薩賀那莫娑嚩(二合引)賀(引)(三十七)  
　　爾時一切天龍夜叉乾闥婆阿修羅迦樓羅緊那羅摩睺羅伽及諸魔軍等。悉皆驚怖迷悶躄地。身如火燃受大苦惱。唯念大遍照金剛如來。若人依法持誦此明王真言。能鉤召諸童女。及成就種種所欲之事。而此明王即是遍照如來。  
　　爾時世尊復入大威力熾盛光明三身金剛智金剛三摩地。出此定已。說降伏三界忿怒明王真言曰。  
　　唵(引)遜婆儞遜婆吽(引)(一)仡哩(二合)賀拏(二合)仡哩(二合)賀拏(二合)吽(引)(二)仡哩(二合)賀拏(二合)播野仡哩(二合)賀拏(二合)播野吽(引)(三)阿(引)那野呼婆誐鑁(引)(四)尾[寧*也](切身引)啰(引)惹吽(引)發吒(半音五)  
　　爾時一切天人聞此明王真言已。心生驚怖迷悶躄地。唯念大遍照金剛如來。若人依法持誦此明王真言。及觀想罥索金剛鉤。能鉤一切天女。此法于鉤召法中最上最尊。  
　　爾時世尊復入大智變化大精進金剛三摩地。出此定已。思念最上菩提。所生三身諸佛。現大神通化佛如云。時諸化佛各各手執罥索及金剛杵金剛鉤等。此法能請召一切佛。況諸菩薩時阿阇梨想自本身即真言相。此真言相即真實智。此智即是大遍照金剛如來。于月輪上結跏趺坐。身如月色相好圓滿。如是依法觀想持誦。悉能請召諸佛菩薩。若欲鉤召一切童女及阿修羅女等。當稱本名決定速來。  
　　復說三金剛所生嚩日啰(二合)播多羅明王鉤召法。此明王能擁護下方世界。手持三叉金剛杵罥索鉤等。能降伏阿修羅。能鉤召一切眾生。若持誦人欲作鉤召法者。當用朱砂或白石或雌黃。日初出時向日而坐。先觀想大遍照金剛如來。次想妙吉祥菩薩。次想焰鬘得迦大明王。手持金剛鉤遍身光明。現大忿怒相已。即誦明王真言。加持朱砂等藥。書所鉤者名。乃至龍女夜叉女及那羅延天大自在天等。皆生驚怖速來現前。若不依法觀想。持誦鉤召之法終不得成。若依此教法持誦者。所欲之事必得成就。而說頌曰。  
　　金剛薩埵大菩薩　　善能圓滿金剛心 
　　依法持誦若相續　　所作之事皆成就  
　　爾時世尊復入大智變化金剛三摩地。出此定已。從三金剛。說大忿怒金剛菩薩真言曰。  
　　唵(引)輸(引)里儞娑嚩(二合引)賀(引)(一)  
　　爾時一切龍女聞此真言已。悉皆驚怖身如火燃。唯念大遍照金剛如來。此大菩薩真言。若依法觀想持誦。能鉤一切龍及諸龍女。端正裝嚴悉來現前。  
　　爾時世尊復入等虛空大海變化神通三昧三摩地。出此定已。從三金剛。說大尊那菩薩真言曰。  
　　那莫颯缽多(二合引)曩(引)(一)三藐訖三(二合)沒馱(引)酤(引)致(引)曩(引)(二)怛[寧*也](切身)他(引)(三)唵(引)左隸(引)祖隸(引)尊禰(引)娑嚩(二合引)賀(引)(四)  
　　爾時世尊說此尊那菩薩真言已。諸佛剎土悉皆震動。諸大菩薩悉出三摩地。一切魔眾及諸夜叉阿修羅女等。心生驚怖受大苦惱如火燃身。唯念大遍照金剛如來。此菩薩真言。若復有人依法觀想志心持誦。一切所求悉得成就。  
　　爾時世尊復入虛空藏最勝金剛三摩地。出此定已。從三金剛說大法甘露顰眉菩薩真言曰。  
　　唵(引)跋野那(引)設儞(一)怛啰(二合引)娑儞(二)怛啰(二合引)娑野(三)怛啰(二合引)娑野(四)勃哩(二合)酤致怛致(五)吠(引)啰致(六)稅(引)帝(引)(七)稅多惹致儞娑嚩(二合引)賀(引)(八)  
　　爾時一切持明天及諸天等。聞此大菩薩真言已。悉皆驚怖身心顫掉。一切諸魔恐怖馳走。唯念大遍照金剛如來。此之真言若依法持誦。亦能鉤召大威力諸龍及龍女。阿修羅及阿修羅女。夜叉及夜叉女等悉來現前。若持誦一俱胝。能降諸魔及善作一切成就法。若復有人毀謗阿阇梨。及毀謗大乘經典及至秘密真言等。于此最勝法而作持誦者。是人當被惡魔作諸障難。法不成就復自破壞。若人信重師法如佛。觀想一切眾生而行利樂者。是人所作所求一切成就。而復不久證大菩提。  
　　復說成就法。若持誦人欲作降伏法者。當用嚕地啰染衣。著此衣已。觀想本身即是明王。作忿怒相以二足踏魔形像。持誦明王真言。彼魔不久即自然除滅。或用娑里羅染衣。如前觀想明王。作忿怒相以足踏魔持誦真言。彼魔亦自除滅。或用泯母怛啰(二合)染衣。如前依法觀想。持誦真言踏于魔像。亦令除滅。或用跋三摩染衣。如前作大忿怒相。持誦真言一千遍。彼諸魔等悉皆除滅。若持誦者善了印相儀則。如前依法觀想持誦。乃至三界有情悉能降伏。  
　　復次說持誦處所。謂七母居處或尸陀林中。或空舍內或天尊獨居處。或一大樹下或四衢道中。選擇如是之地當作降伏法。持誦者先用人骨長八指者為橛。取彼降伏人足下土作彼形像。誦根本真言八百遍。加持橛已釘于彼像。然后持此形像。往彼人舍門外密埋地內。經半月間速來降伏。若不降伏速自破壞此不可解。  
　　復次成就法。持誦者先用一髑髏無損壞圓滿者。于髑髏內而書真言。依法加持已。如前于降伏人舍門外密埋。或聚落中亦得。速能發遣彼降伏人。  
　　復次成就法。持誦者用貝多葉或樺皮或匹帛上。書于真言如前儀法。于彼人舍門外密埋。速得降伏。  
　　爾時世尊大遍照金剛如來。說此降伏法已。復入一切如來三金剛橛大智金剛三摩地。出此定已。從身口意三金剛。說一切三界大智橛真言曰。  
　　唵(引)朅朅(一)朅(引)怛野朅(引)怛野(二)薩哩嚩(二合)訥瑟鹐(二合引)發吒(半音三)計(引)羅野(四)計(引)羅野(五)薩哩嚩(二合)播邦(引)發吒(半音六)吽(引)吽(引)(七)嚩日啰(二合)計(引)羅(八)嚩日啰(二合)達嚕(引)倪也(二合引)波野底(九)哥(引)野嚩(引)骨唧(二合)多(十)嚩日啰(二合)計(引)羅野(十一)吽(引)發吒(半音十二)  
　　爾時一切諸佛及諸菩薩。聞此真言已嘆未曾有。唯念大遍照金剛如來。此真言能除一切魔。時持誦人欲作法者。當用人骨為橛。或佉禰啰木或鐵等可得為橛。橛既成就當用印相。所謂大遍照金剛如來根本印。或寶生佛印或焰鬘得迦明王印。或吒枳明王印。及大力明王印等。然后觀想金剛薩埵菩薩遍身光明。即作除魔法。持誦者依金剛薩埵菩薩儀。想彼魔身從頂至足遍身釘金剛橛。乃至滿虛空界皆是金剛橛。如是依法觀想持誦三業相應。此金剛薩埵大菩薩能釘一切魔。  
　　爾時世尊大遍照金剛如來。復入身智變化金剛三摩地。出此定已。從身口意。說身金剛三昧無二真言曰。  
　　唵(引)親那親那(一)賀那賀那(二)那賀那賀(三)儞(引)缽多(二合)嚩日啰(二合)作訖啰(二合)(四)吽(引)發吒(半音五)  
　　時阿阇梨作金剛印。觀想遍照佛。復想此真言如金剛橛。作釘橛勢。作法之間乃至諸佛皆出禪定嘆未曾有。一切魔眾悉皆降伏。若不依此當即破壞。  
　　爾時世尊大遍照金剛如來。復入大心大智金剛變化金剛三摩地。出此定已。從身口意三金剛。說大忿怒橛真言曰。  
　　唵(引)嚩日啰(二合)啰惹吽(引一)  
　　時阿阇梨誦此真言已。想五股金剛杵遍滿虛空。以此真言力降伏諸魔。復想作釘橛勢。釘橛之間一切魔眾悉皆降伏。若不依此法當即身壞。  
　　爾時世尊大遍照金剛如來。復入無量壽語三昧變化金剛三摩地。出此定已。從身口意三昧。說此釘橛真言曰。  
　　唵(引)紇哩(二合引)(一)唵(引)部哩普(二合)嚩(入)(二)  
　　時阿阇梨誦此真言已。觀想蓮華印光明熾盛。以真言印相降伏魔冤。想如釘橛勢。如是依法持誦。一切魔眾悉皆降伏。若不依法必得除滅。此真實金剛橛。假使滿虛空皆是諸魔冤。悉能釘之。  
　　爾時大遍照金剛如來。說此秘密觀想釘橛之法。彼如來善利眾生心大歡喜。而說頌曰。  
　　秘密妙法第一義　　總攝甚深真實理 
　　最上難思寂靜句　　是即金剛大智橛 
　　善釘一切邪魔咒　　乃至不受佛敕者 
　　如是諸佛釘橛法　　皆從真實妙智生  
　　爾時世尊大遍照金剛如來說此頌已。復入一切微妙字金剛三摩地。出此定已。說日前菩薩真言曰。  
　　唵(引)摩(引)哩(引)唧曳(二合引)(一)禰(引)嚩多(引)曳娑嚩(二合引)賀(引)(二)  
　　爾時一切佛及諸菩薩。聞此真言悉皆歡喜。此真言法能作一切事能除冤賊難。若人依法受持。于道路行一切諸惡不能得便。  
　　爾時世尊大遍照金剛如來。復入降諸惡魔善度一切眾生大智力最勝金剛三摩地。出此定已。說降伏大千界菩薩真言曰。  
　　唵(引)摩賀(引)薩賀娑啰(二合)缽啰(二合)末哩那(二合)儞(引一)嚩啰悉地那(引)曳計(二)摩尼嚩日哩(二合引)(三)吽(引)發吒(半音)娑嚩(二合引)賀(引)(四)  
　　爾時世尊說此真言已。一切佛剎悉皆震動。一切菩薩悉出禪定。一切諸魔悉皆驚怖。受大苦惱如火燃身。而白佛言我等諸魔。以真言大威力故悉受苦惱。從今已后所在之處。若有持誦此真言者。誓不于彼為其魔難。長作擁護令增壽命。  
　　爾時世尊復入救帝釋降伏大力阿修羅最勝三摩地。出此定已。說最上寶幢陀羅尼曰。  
　　唵(引)婆誐嚩底(一)特嚩(二合)惹(引)仡啰(二合)計(引)喻哩(二)缽啰塞[寧*也](切身下同)尾特網(二合)薩那羯哩(三)莎塞[寧*也](切身)缽哩播(引)羅儞(四)烏勒哥(二合)目契(五)朅朅(六)佉(引)呬佉(引)呬(七)缽啰塞(引)[寧*也](切身八)阿難多部[口*爾](引)那(九)阿難多目契那(十)缽啰(二合)賀啰(十一)缽啰(二合)賀啰(十二)吽(引)發吒(半音)娑嚩(二合引)賀(引)(十三)  
　　爾時世尊說此大寶幢陀羅尼已。所有佛剎悉皆震動。諸大菩薩悉出禪定。一切夜叉羅剎及諸魔眾受大苦惱。唯念大遍照如來。俱白佛言世尊。我等魔眾以大明力故。受大苦惱如火燃身。從今已后受佛三昧。愿作一切勝善之事。  
　　爾時世尊大遍照金剛。如來復入安隱一切胎藏變化金剛三摩地。出此定已。說大隨求菩薩真言曰。  
　　唵(引)摩尼達哩(引)(一)嚩日哩(二合)尼(二)摩賀(引)缽啰(二合)底薩哩(引)娑嚩(二合引)賀(引)(三)  
　　爾時世尊說此真言已。所有一切大惡魔冤。及諸大力鬼神等。常于人間侵害有情食彼胎子者。聞此大明悉皆驚怖如火燃身。往詣佛所悉皆禮足。白佛言世尊。我等諸魔受佛三昧。從今已后不害眾生不食胎子。擁護有情為作安隱。  
　　爾時世尊大遍照金剛如來。復入持世大智金剛三摩地。出此定已。說持世菩薩真言曰。  
　　唵(引)嚩酥馱(引)哩(引一)摩賀(引)嚩酥馱(引)啰(二)沒哩(二合)瑟致(二合)儞播(引)底儞(三)嚩酥娑嚩(二合引)賀(引)(四)  
　　爾時世尊說此真言已。所有一切魔眾悉皆驚怖。唯念大遍照金剛如來。而白佛言世尊。若人于此持世菩薩真言。受持讀誦書寫供養。及稱菩薩名號者。我等魔眾為彼眾生。雨眾珍寶令獲富貴。  
　　爾時世尊大遍照金剛如來。復入一切方便調伏金剛三摩地。出此定已。說閃電熾盛光大羅剎女心真言曰。  
　　唵(引)勞(轉舌呼)捺哩(二合)尼(一)缽啰(二合)酤必多贊尼(引)(二)摩賀(引)微(引)誐達哩(三)尾捺與(二合)[口*爾]吸微(二合引)摩呼(引)捺哩勞(同上)捺哩(二合)(五)割播(引)羅摩(引)邏(引)馱(引)哩尼(引)(六)惹吒(引)末酤吒曼尼帝(引)(七)那(引)那(引)缽羅(二合)訶啰拏達哩(八)吽(引)吽(引九)發吒(半音)發吒(半音十)薩哩嚩(二合)怛他(引)誐多三摩野摩褥娑摩(二合)啰(十一)酤嚕酤嚕(十二)吽(引)缽啰(二合)摩哩那(二合)野(十三)薩哩嚩(二合)設咄嚕(二合)赧(引)(十四)輸(引)尼當必嚩(十五)缽啰(二合)贊拏微(引)誐達哩(十六)缽左多缽左多(十七)尾枳啰尾枳啰(十八)舍(引)怛野吽(引)(十九)那賀那賀(二十)薩哩嚩(二合)設咄嚕(二合)(二十一)薩哩嚩(二合)訥瑟鹐(二合引)儞訖零(二合)爹(二十二)缽啰(二合)娑(引)那野吽(引)(二十三)摩賀(引)微(引)誐嚩底(二十四)入嚩(二合)羅入嚩(二合)羅(二十五)吽(引)發吒(半音)(二十六)阿母剛彌(引)(二十七)嚩舍摩(引)那野娑嚩(二合引)賀(引)(二十八)  
　　爾時世尊說此大閃電熾盛羅剎女心真言已。所有一切諸大魔冤悉皆驚怖。受大苦惱如火燃身。時持明人欲作此法者。先用尸衣。以血或赤土。于尸衣上畫羅剎女形像已。焚安悉香用赤色花及赤飲食。出生供養已。持誦心真言八百遍。然后以此畫像密埋于尸陀林地。及稱冤家名。如是埋像之間。所有魔冤等悉皆禁。縛復成魑魅等法。  
　　爾時世尊大遍照金剛如來。復入訶利帝夜叉女善作歡喜眾成就金剛三摩地。出此定已。說訶利帝夜叉女真言曰。  
　　唵(引)訶(引)哩(引)帶(引)摩賀(引)藥叱尼(引)拽(引)(一)訶啰訶啰(二)薩哩嚩(二合)播(引)煬(引)(三)薩哩嚩(二合)藥叱尼(引)(四)缽啰(二合)吠(引)舍儞娑嚩(二合引)賀(引)(五)  
　　爾時世尊說此訶利帝大夜叉女真言已。告諸眾言。此真言能令諸夜叉女等。為持誦者作一切成就。時持誦者作此法時。觀想忿怒明王八輻輪。輪中有訶利帝夜叉女。及輪八輻上有八大夜叉女。想已。復想自身以鉤。鉤召如是諸夜叉女等。皆來現前作成就事。  
　　爾時世尊大遍照金剛如來。復入銷除一切病最勝智金剛三摩地。出此定已。說缽蘭拏舍嚩哩菩薩真言曰。  
　　唵(引)必舍(引)唧(一)缽蘭拏(二合)舍(引)嚩哩(二)薩哩嚩(二合)摩(引)哩缽啰(二合)設摩儞(引)(三)吽(引)發吒(半音四)  
　　爾時世尊說此真言已。所有佛剎皆悉震動。一切夜叉羅剎能作魔者。皆悉驚怖迷悶躄地。時持誦者欲作息災法。當用吉祥草脂麻乳汁。及吉祥花果樹枝長十二指者為柴。依息災護摩法作于護摩。復想此菩薩遍滿虛空降甘露雨。所有魔嬈悉皆除滅。  
佛說瑜伽大教王經卷第四 
印相大供養儀品第六  
　　爾時世尊大遍照金剛如來。告金剛手菩薩言。汝今諦聽當為汝說三金剛大智所生秘密印相法。若持誦者依法結印。能滅一切罪業。復能觀想真理。即得證于無上菩提。何況別求成就之事。  
　　復次作印相法。先以二手作拳。二拇指平豎立。此是大遍照如來安身印。不改前印。以左手拇指入掌內。右手拇指豎立。此是無量壽佛安語印。  
　　不改前印。以右手拇指入于掌內。左手拇指豎立。此是阿閦佛安心印。  
　　復以二手作拳。左手頭指豎立入右拳內。此是大遍照金剛如來根本印。  
　　復次半跏趺坐垂左足。左手安臍輪。垂右手觸地。此是阿閦佛根本印。  
　　不改前印。以右手作施愿相。此是寶生佛根本印。  
　　不改前印。以二手安臍輪如禪定相。此是無量壽佛根本印。  
　　不改前印。以右手作無畏相。此是不空成就佛根本印。  
　　復次以二手作金剛縛。二中指豎立如針。此是薩埵金剛菩薩印。  
　　不改前印。二中指微屈頭節如寶形。此是寶金剛菩薩印。  
　　不改前印。二中指作環如蓮花形。此是法金剛菩薩印。  
　　不改前印。二中指如羯磨杵。此是羯磨金剛菩薩印。  
　　復次以二手作合掌。二頭指捻二拇指頭如目形。此是佛眼菩薩印。  
　　復次以二手作金剛縛。二中指展舒。二頭指捻中指第三節如金剛形。此是摩摩枳菩薩印。  
　　復次以二手合掌令十指頭各不相著。微屈如蓮花形。此是白衣菩薩印。  
　　復次以二手作合掌。二頭指捻中指甲。二拇指入掌內如優缽羅花形。此是多羅菩薩印。  
　　復次以二手作合掌。二頭指捻于中指中節如環。二拇指安二邊。此是尊那菩薩印。  
　　復次以二手作金剛縛。二頭指與拇指。各頭節微屈。此是寶光菩薩印。  
　　復次以二手展舒。二拇指捏小指甲。余指不相著如金剛形。此是顰眉菩薩印。  
　　復次以二手作金剛拳。小指與頭指相交如鎖。此是金剛鎖菩薩印。  
　　復次以二手作拳。二拇指與小指如針。二中指與無名指相背。二頭指屈向拇指如環。拇指亦微屈如輪。此是焰鬘得迦明王印。  
　　復次以左手作金剛拳安心。頭指豎立。右手如摑勢。此是缽啰研得迦明王印。  
　　復次以二手作金剛拳。二小指相交如鎖。二頭指相背如針安于額上。此是缽納鬘得迦明王印。  
　　復次以二手拇指。捏小指甲。余指如金剛形。二手相交安于髆上。此是尾覲難得迦明王印。  
　　復次以左手拇指無名指。與小指相捻指甲如劍鞘。右手如取劍勢。此是不動尊明王印。  
　　復次二手作金剛拳。右手在上二拳相背。二小指相交如鎖。二頭指豎立如降伏勢。此是吒枳明王印。  
　　復次以左手作金剛拳安心。頭指豎立。右手展舒頭指亦豎立如杖勢。此是儞羅難拏明王印。  
　　復次以左手安心。右手作拳如揮拳勢。此是大力明王印。  
　　復次以二手各作拳。頭指拇指中指微展舒如開花勢。此是慈氏菩薩印。  
　　復次以二手作合掌。頭指捻無名指甲如優缽羅花勢。此是妙吉祥菩薩印。  
　　復次以左手安臍輪。右手如象勢。此是香象菩薩印。  
　　復次以左手作拳豎立如幢。右手如幡勢。此是智幢菩薩印。  
　　復次處于賢座。二手合掌安心。此是賢護菩薩印。  
　　復次以二手展舒如龜行勢。指鉤于掌內。此是海意菩薩印。  
　　復次以左手作金剛拳安心。右手作施愿相。此是無盡意菩薩印。  
　　復次以左手作拳安于臍輪。右手作彈指。此是辯積菩薩印。  
　　復次以二手如圓滿蓮花形。此是得大勢至菩薩印。  
　　復次以二手作磔散勢。此是除一切罪障菩薩印。  
　　復次以二手作合掌如打擲勢。此是破一切憂闇菩薩印。  
　　復次以二手指展舒如熾焰勢。此是熾盛光菩薩印。  
　　復次以右手作施愿相。左手如月輪勢。此是月光菩薩印。  
　　復次以二手如持閼伽瓶作灌頂勢。此是甘露光菩薩印。  
　　復次以左手作金剛拳安臍輪。右手亦作拳。旋轉捫摸虛空勢。此是虛空藏菩薩印。  
　　復次以左手展舒。右手頭指拇指安左掌中。此是除蓋障菩薩印。  
　　復次以左手作金剛拳安心。豎立頭指。右手亦作金剛拳。如揮拳勢現忿怒相。此是缽蘭那舍嚩哩菩薩印。  
　　復次以左手拇指與頭指。如持物勢。右手如持針勢。此是日前菩薩印。  
　　復次以二手如蛇頭形。安頂上如傘蓋勢。微現忿怒相。此是穰虞梨菩薩印能除一切毒。  
　　復次如前吒枳明王印。以二頭指豎立。此是降三界明王印。  
　　不改前印。右頭指如鉤現忿怒相。此是金剛明王鉤印。用此印法可請召一切如來。  
　　復次以二手作金剛拳。小指屈如牙。二手相交安口門。如牙及出舌現忿怒顧視。此是金剛牙明王印。  
　　不改前印。屈二小指二頭指如鉤勢。現忿怒顧視。此是金剛拏吉儞印。  
　　復次以二手作金剛拳。二頭指展舒。二手相交于頭上磔散。此是曼拏羅印。  
　　不改前印。良久之間亦磔散手。此是開門印。  
　　復次以二手作拳。二拳相交以脅挾之。現忿怒顧視右繞而行。此是破一切惡曜印。  
　　復次以左手覆。舒右手覆安左手背。二拇指動搖。此是破阿修羅咒法。及降伏阿修羅女印。  
　　復次以二手拇指與小指相交如鎖。余指如幡勢現大忿怒相此是嚩日啰(二合)播多羅明王印。  
　　復次以左手作金剛拳頭指展舒。此是金剛橛印。  
　　復次以二手作金剛縛。二頭指展舒如釘橛勢。此亦是金剛橛印。  
　　復次以右手作金剛拳如釘椎勢。此是椎印亦成骨朵印。  
　　復次以二手作金剛拳。二頭指展舒復如金剛縛勢。此是一切如來金剛縛印。  
　　復次以二手作金剛拳。復作揮拳勢。此是金剛訖啰(二合)哥左印。  
　　復次以二手如持月勢。捫摸于面。復展舒現忿怒顧視。此是閃電熾盛羅剎女印。  
　　復次以二手相交如鎖。頭指與拇指豎立如持刀勢。此是金剛刀印。此印能止風雨。  
　　復次以二手作拳。二頭指屈如環現大忿怒相。復展舒二手。此是破壞他咒法印。  
　　復次以二手覆拇指入掌內。余指動搖如翅翼翹一足而立。出舌現忿怒顧視。連誦吽字依法行步。此是金翅鳥印。結此印時能解三界毒。  
　　復次以二手作金剛拳。復如四方射箭勢。此是金剛箭印。此印能破壞他軍。  
　　復次以二手作拳。二中指如針。復屈如寶形。二拇指展舒捻二頭指甲如環。此是佛輪印。此印能救軍陣之難。  
　　復次以左手作拳中指如針。右手如開敷蓮花。此是訶邏曷羅菩薩印。  
　　復次以二手作拳。二小指相交。二頭指如針。相背安于額上。此是呬嚕哥明王印。此入尸陀林能破諸鬼神。  
　　復次以左手如持髑髏勢。右手如持三叉勢。此是自在天印。  
　　復次以左手展舒。指不相著如無畏勢。拇指入掌內。右手作拳豎立。如持寶棒勢。此是那羅延天印。  
　　復次以二手作展舒。如蓮花形。此是大梵天印。  
　　復次以二手作花合掌。此是一切族母印。  
　　如是薩埵金剛等四親近菩薩所結印相。當與灌頂印同。如是阿阇梨隨曼拏羅。諸賢圣印法一一了知已。復于曼拏羅秘密供養圓滿了知。  
　　所有戲鬘歌舞香花燈涂。隨彼菩薩各各供養作獻物勢。如是種種裝嚴。及種種殊妙衣服幢幡傘蓋閼伽水等。悉皆各作獻物勢已。手持鈴杵即振鈴。而開曼拏羅門誦此真言曰。  
　　唵(引)嚩日啰(二合)健致(引)羅拏(一)缽啰(二合)啰拏(二)三缽啰(二合)啰拏(三)沒馱叱怛啰(二合)左(引)里儞(引)(四)缽啰(二合)倪也(二合引)播(引)啰彌多(引)(五)那(引)捺莎婆(引)吠(引)(六)嚩日啰(二合)達啰紇哩(二合)那野(七)散都殺尼(引)(八)吽(引)吽(引)吽(引)(九)  
　　時阿阇梨誦此真言已。以右手擲金剛杵。左手振金剛鈴即以歌贊供養賢圣。如是依金剛大乘。作最上真實供養已。諸佛賢圣悉皆歡喜。彼諸如來即說頌曰。  
　　若人斷除諸疑惑　　常作菩提觀想行 
　　恒以清凈身口意　　供養圣賢為最上 
　　若人不斷諸疑惑　　而復信重緣覺乘 
　　修習小乘聲聞教　　彼人供養非最上 
　　依法供養諸如來　　圣賢歡喜嘆希有  
　　爾時諸佛如來。贊遍照佛言。善哉善哉能為眾生。分別顯示瑜伽大教菩提之法。而說頌曰。  
　　金剛遍照圓明智　　隨機開演大乘門 
　　能令除斷貪嗔癡　　觀想菩提微妙理 
　　善哉無上大乘法　　甚深方廣濟群生 
　　如是真實法寶藏　　彼佛大覺能宣演  
　　爾時諸菩薩。聞諸如來出微妙音頌贊佛已。皆大歡喜。亦以伽陀贊遍照佛曰。  
　　佛身無邊無生滅　　無住無說無文字 
　　寂滅離相如虛空　　有相是佛方便說 
　　所說教相福含生　　引導令登菩薩位 
　　菩薩獲居佛剎中　　皆因秘密三摩地  
　　時諸佛及大菩薩。各以伽陀贊嘆佛已。  
　　爾時大遍照金剛如來。說妙歌贊。  
　　嚩惹虎惹(引)拏壹(一)穌訶烏缽帝(引二)婆(引)嚩尾婆(引)網(三)末虎烏缽帝(引)(四)惹馨吠(武母切)嚕阿努(五)缽茶謨剛[口*(隸-木+士)](引)(六)戌馱尾戌提(引)(七)[寧*頁]彌阿沒提(引)(八)末虎尾訶嚕微孕(二合)(九)滿馱呼摩(引)朗(十)缽那摩訶當當(十一)摩(引)野惹(引)朗(十二)嚩(引)仵缽半際(引)(十三)恥烏路伊薩嚕(十四)薩哩微(引二合)遏朅哩(引)盤(引)妮烏輸薩嚕(十五)禰拏阿努捺彌遏烏(十六)薩呬烏摩(引)儞(引)微(引)(十七)末虎尾訶哩提(十八)伊拏呬阿酤(引)微(引)(十九)穰呬遏拏啰(引)阿努(二十)穌啰遏薩訶(引)吠(引)(二十一)入舞(二合引)尾壹遏薩體(引)(二十二)薩冒提遏烏婆(引)吠(引)(二十三)那(引)呬拏喝體(二十四)羯哩洗嚩儒(仁祖切二十五)嚩(引)彌(引)健吒(引)啰尼阿穌薩儒(上同)(二十六)薩阿邏儞(引)微(引)(二十七)彌里阿(引)嚩儒(引)三摩夜(引)播(引)微(引)(二十八)割哩阿(引)割儒(引)(二十九)伊哥(引)陵誐拏(三十)嚩(引)嚩拏喝他(引)(三十一)微(引)阿努啰(引)阿拏(三十二)穌啰阿薩末他(三十三)帝(引)阿(引)酤(引)吠(引)(三十四)潑羅虎摩(引)隸(引)(三十五)怛馨左烏提(引)吻(微引切)達壹(三十六)蘇啰阿(引)嚩拏(引)(三十七)儒伊馨倪(引)(三十八)伊馨儒(引)婆(引)晚帝(引)(三十九)穌啰阿嚩惹(引)虎(四十)帝(引)窣虎播(引)晚帝(引)(四十一)  
　　爾時大遍照金剛如來。說此妙歌贊已。復說供養真言曰。  
　　唵(引)阿耨怛啰(一)薩哩嚩(二合)布(引)惹(引)彌(引)伽(二)烏訥誐(二合)帝(引)塞頗(二合)啰呬[牟*含](引)(三)誐誐那剛吽(引)(四)發吒(半音)娑嚩(二合引)賀(引)(五)  
　　時持誦者誦此真言三遍已。想此供養遍滿虛空。即成一切供養。獻于一切賢圣皆大歡喜。  
觀想菩提心大智品第七  
　　爾時一切如來及諸菩薩。異口同音勸請世尊大遍照金剛如來。唯愿慈悲演說。甚深無上大覺菩提心法。  
　　爾時世尊受彼請已而告眾言。諦聽諦聽我今說之。  
　　佛言此菩提心即是身相。身相性空即真菩提。身既無別語相亦然。爾時諸佛如來聞佛說已。住一切如來身口意三密相中。心離取舍而說頌曰。  
　　希有普賢身語心　　本無生滅亦無著 
　　體無文字及諸相　　遠離戲論絕分別  
　　爾時諸佛說此頌已。時世尊阿閦如來。入語相金剛三摩地。從定出已說菩提心。本離生滅湛然清凈如虛空故。而說頌曰。  
　　菩提心本無生滅　　性凈無法無所受 
　　無著無染如虛空　　是即堅固菩提心  
　　如是阿閦如來說此頌已。  
　　爾時寶生如來。入一切如來無相金剛三摩地。從定出已。說菩提心。頌曰。  
　　此性本來無有性　　無相無為體凝寂 
　　此法源從無我生　　是即堅固菩提心  
　　如是寶生如來說此頌已。  
　　爾時無量壽如來。入最勝熾盛金剛三摩地。從定出已說菩提心。頌曰。  
　　法界本來無所生　　寂然無性亦無相 
　　洞達空理無邊際　　此即菩提真實心  
　　如是無量壽如來說此頌已。  
　　爾時不空成就如來。入無上智金剛三摩地。從定出已說菩提心。頌曰。  
　　諸法自性皆清凈　　本來寂靜無所有 
　　亦無菩提亦無佛　　及彼眾生并壽者 
　　有見如夢如幻化　　無見之見亦復然 
　　離有離無取舍亡　　是即堅固菩提心  
　　如是不空成就如來說此頌已。  
　　爾時慈氏菩薩等諸大菩薩。聞諸如來以金剛身語心。說清凈菩提心法。嘆未曾有而說頌曰。  
　　唯佛最上尊　　善說微妙法 
　　法從無我生　　稽首菩提心 
　　字從無字生　　佛從無相顯 
　　一切如幻夢　　稽首金剛心  
　　如是慈氏菩薩等說此頌已。  
　　爾時大遍照金剛如來。復說觀想法。持誦者先跏趺坐。觀想五趣處與非處。以凈三業真言。普皆清凈令住凈。法然后想自本心為其吽字。吽字變成佛身。佛身即自身。現貢高勢以金剛鉤請召賢圣已。而現三昧作結界法。然后依法獻座。及獻閼伽等種種供養。令一切賢圣生大歡喜。然后自作相應法。此有三種。一祈求諸佛慈悲加護。想微妙字化成佛相。二起自本身清凈菩提心成大智佛。三所成佛相及菩薩等。依法了知印相圓滿。如是三種相應儀法具足。剎那之間神通變化成畢竟大智。  
　　復次持誦者先安住三昧已。發大菩提心洗除心垢。誦凈三業真言。一剎那中心垢清凈。以真言威力開發菩提心。觀一切法如幻如化。本自性空無有堅實。依此菩提心想為月輪。于月輪上想有唵字為身金剛。次想阿字成語金剛吽字成心金剛。如是三字成金剛身語心已。想。  
　　缽字化成蓮花。乘此蓮花相好具足。想于佛身色相執捉儀法已。想自身作貢高勢。我身即是金剛如來。一切裝嚴圓光照曜。如是本身即是畢竟菩提大智。然后依五如來法。以真言印相為弟子甲胄器仗。即與授于灌頂。是時阿阇梨觀想。諸佛遍滿虛空作大神變。復想十方各有明王部領四兵一切諸佛及大明王。各結本印手持器仗。遍滿十方作種種神變。此是五如來演暢瑜伽真理。四諦六度諸波羅蜜等如羯磨金剛。作大利樂救濟眾生。  
　　時阿阇梨觀想。諸佛遍滿虛空各坐蓮花。諸相圓滿一切裝嚴。復想諸佛及彼花座相合為一。此則佛身一多無二。理事無礙法界同體。然后依法儀則。獻戲鬘歌舞香花燈涂等種種供養。或作于觀想。心有疲倦當即持誦。須正定身心離諸散亂。不急不緩文句周正。或持誦疲倦即持鈴杵。依法擲杵振鈴。而作供養已發送賢圣。乃至作己身擁護隨意行住。或復再欲請召賢圣當用百字真言。時阿阇梨如是依法觀想持誦。如天滿月無有虧盈。不久之間證大菩提。此人圓滿金剛乘成就羯磨法。亦如寶生佛等五部如來。為一切明主。  
佛說瑜伽大教王經卷第五 
相應方便成就品第八  
　　爾時世尊大遍照金剛如來。入一切如來智輪成就金剛三摩地。從定出已。說一切輪內外所作法。  
　　此瑜伽大教王經所作曼拏羅。隨于本尊名號連金剛出生稱曼拏羅名。然后作息災增益敬愛降伏等法。當以本尊及諸菩薩。觀想持誦已即作此法。若作息災法。當依佛眼菩薩尊那菩薩。若作增益法。當依寶光菩薩白衣菩薩。若作敬愛法。當依多羅菩薩金剛鎖菩薩。若作降伏法。當依顰眉菩薩摩摩枳菩薩。  
　　復次日前菩薩及缽蘭拏舍嚩哩菩薩。此二菩薩亦能除災。若人依此持誦必得成就。  
　　如是諸菩薩具大威力與佛無異。能作一切成就之法。時持誦者欲作身災法。各觀想本字。化成佛眼菩薩及尊那菩薩。相好圓滿一切裝嚴。手持甘露軍持及數珠。以甘露軍持灌于災障人頂。如自清涼能除熱惱。時持誦者想于自身即遍照如來。善能息除一切災障。  
　　復次作增益法。時阿阇梨觀想己身為寶生如來。身相金色廣大圓滿。復想寶光菩薩及白衣菩薩。亦作金色以手持寶兼執蓮花。降甘露雨及雨珍寶。能作最上增益之法。  
　　復次作敬愛法。持誦者觀想無量壽佛。身相赤色廣大圓滿。復想多羅菩薩金剛鎖菩薩。身亦赤色手持罥索及金剛鉤令人敬愛。即以鉤索鉤牽如是依法速得敬愛。  
　　復次作息災法。持誦者觀想。日前菩薩及缽蘭那賒嚩哩菩薩。遍滿虛空降甘露雨。即得災障消除。  
　　復次降伏法。持誦者先想吽字。化成不空成就佛。身相綠色廣大圓滿。復想顰眉菩薩及摩摩枳菩薩。身相綠色遍身金剛光明。現大忿怒相降大天火。燒彼降人身而作驚怖相。如是觀法相應。經剎那間。所降之人身得損壞乃至除滅。  
　　復次薩埵金剛等四菩薩。能與有情作灌頂法復有十六大菩薩。于最上曼拏羅能作一切成就法。  
　　復有諸大明王。依法觀想能作降伏法。  
　　復次作外降伏法。持誦者取所降伏人足下土。及河兩岸土尸灰尸衣。以朅啰母怛啰同和為泥。作所降人像。復用芥子毒藥鹽泯母怛啰等。同和涂彼像身已。觀想彼像其心慌亂。風吹在于虛空。以金剛鉤鉤之。以罥索系縛。稱所降人名。用骨朵打。以棘針遍身刺之。復用人骨為橛。或佉禰啰木橛。于所降人像頭額臂心頸。如是五處釘之。即用利劍從足截斷。用[寧*頁]摩木柴燃火已。現大忿怒相。以所截形像。于彼火內當作護摩。作此法時。或夜半或日中。所降伏人乃至諸佛圣力尚不能救。何況諸天而救護之。  
　　復次作內降伏法。持誦者依法。先解除所降之人擁護已。觀想諸天明王現忿怒相。各持劍杖金剛杵。搗杵罥索輪弓箭等。以明王罥索縛降伏人牽往南方。行次之間復有明王。以金剛杵打之而作驚怖。即以利劍開彼人腹。出于腸胃已。即誦此明王真言曰。  
　　唵(引)吽(引)嚩日啰(二合)啰(引)叉娑(一)薄叉野薄叉野(二)  
　　誦此真言已。復想金剛羅剎眾。變為鴉野狐鷲鳥等。悉來聚集食彼降人。復想彼人乘于驝駝。在風輪上向南行之。復有明王隨后打擲。如是觀想。彼降伏人速得除滅。  
　　復次辟除法。持誦者依金剛舜拏明王相應法。用旋風所吹樹葉。上書真言及所降人名。復取彼人足下土。與所書葉同處用足踏之。即誦本尊真言。速得辟除。乃至帝釋天不能救護。何況諸凡人。  
　　復次辟除法。持誦者用獯狐翅。上書真言及所降人名。以凈行婆羅門發纏之。即誦真言加持密埋地中。復想二大明王于彼打之。次想吽字化成微小金剛杵。入所降人身變成羯磨杵。有大熾焰打彼降人。身分肢節悉令干枯。又想諸金剛拏枳儞。悉來唼所降人身血。如是作法速得辟除。誦此真言曰。  
　　唵(引)嚩日啰(二合)拏(引)枳儞(一)阿目割寫啰訖多(二合)阿(引)羯哩沙(二合)野吽(引)發吒(半音二)  
　　誦此真言已依法相應。彼降伏人速得身分干枯。乃至除滅。  
　　復次降雨法。持誦者往西北隅。以香水涂四方曼拏羅已。用涂香點七點圓如星相。以凈器蓋覆。持誦者觀想。曼拏羅七點涂香。成八角須彌山。化金剛杵周匝遍滿。復想野字成大風輪寂然不動。如是依法能降大雨。  
　　復次降雨法。持誦者觀想。八葉蓮花上有八大龍王。所謂阿難多龍王酤哩哥龍王。嚩酥枳龍王怛叉哥龍王。摩賀缽訥摩龍王羯哩酤吒哥龍王。商珂播羅龍王缽訥摩龍王。如是龍王如是龍王各各依法色相裝嚴及執捉等一一觀想已。于夜分中往四衢道。用香水以左拇指涂四方曼拏羅。于四隅中畫金剛鉤等。時持誦者于曼拏羅前敷座而坐。復想八大龍王。真言與名同誦。如是依法能降大雨。  
　　復次降雨法。持誦者想前八葉蓮花上有八大龍王。蓮花中心有大忿怒明王。身光熾盛化金翅鳥逼逐諸龍。時持誦者誦吽吽字及龍王真言。如是觀想持誦必降大雨。  
　　復次止雨法。持誦者觀想自身如三昧火。于眉間化出不動尊明王。遍身熾焰光明如日。亦如大遍照如來身有六臂。右手持劍金剛杵箭。左手持輪罥索弓。復想化諸明王。及輪劍索弓箭金剛杵如雨滿空。即誦本真言。如是依法相應。大雨即止及除魔怖。  
　　復次除魔驚怖法。持誦者用那啰嚕地啰及凈土。相和作魔冤形像已。誦橛真言二十一遍。依日前菩薩法。觀想頻那夜迦入于降伏人口。以搗杵打之。即誦杵真言曰。  
　　唵(引)宋婆嚩日啰(二合)(一)母娑隸(引)那祖蘭拏(二合)野(二)那啰尾覲曩(二合引)吽(引)發吒(半音三)  
　　如是依法持誦。一剎那中魔自驚怖退散馳走。  
　　復次降雨法。持誦者觀想。帝釋天三面四臂。身如月色乘八身千頭白象。其象有千眼千牙。右手執金剛杵。左手持鈴安于腰側。色相圓滿作大富貴相。四天女圍繞在虛空中。利樂眾生欲降甘雨。告諸龍言汝速降雨。復想金翅鳥逼諸龍王。以觜啄之令降甘雨。即誦此真言曰。  
　　唵(引)嚩日啰(二合)拏(引)啰(引)野那儞哩嚩(二合引)缽野(一)挽呬儞(二合)曼沒彌(引)枿(引)吽(引)(二)  
　　誦此真言已。即降大雨如瓶瀉水。  
　　復次真言曰。  
　　唵(引)摩賀(引)穌珂嚩日啰(二合)底[口*弱]吽(引)(一)  
　　持誦者誦此真言作金剛縛。依法觀想。能成就最上利樂之事。  
　　爾時世尊大遍照金剛如來。說此真言觀想微妙真實法已。心大歡喜顧視大眾。而以大智調伏諸眾故。持金剛杵入大樂三摩地。從定出已。以善方便引發大智故。以二手如蓮花安于頂上。從自眉間放大光明。現身口意三密之相。  
　　爾時阿閦佛寶生佛無量壽佛不空成就佛。及十六大菩薩。乃至一切諸大明王等。入深法門通達三昧。時金剛手菩薩摩訶薩。合掌向佛白言世尊。有何因緣放大光明普照眾會。唯愿世尊為我等說。  
　　爾時大遍照金剛如來。出大妙音告菩薩等言。汝今諦聽當為汝說。此之光相。顯于甚深秘密觀想微妙法門有大利樂。成就金剛大智證菩提道。而說頌曰。  
　　實相菩提非有無　　亦無二邊無中道 
　　離相寂靜如虛空　　三世諸佛何所證 
　　今說微妙大方便　　令彼悟入菩提心 
　　智離取舍觀諸蘊　　唯顯真空大道心 
　　最勝如來三身佛　　真心不向身中得 
　　一切諸法從心生　　所生諸法即菩提 
　　譬如幻師以幻心　　作彼種種幻化法 
　　如是皆從妄想生　　菩提心相亦如是 
　　金剛大智從心起　　善作無上菩提因 
　　煩惱疑惑染彼心　　隨順眾生根性說 
　　我見愚人分染凈　　不了四大假合身 
　　觀想無為真性空　　究竟成就大菩提  
　　爾時大遍照金剛如來說此頌已。告金剛手菩薩言。如是菩提本性清凈而有二義。一非生煩惱諸蘊無實故。二性如虛空思議不及故。此真菩提諸佛共說。若人觀想即住大智。能作羯磨成就之法。  
　　佛告金剛手菩薩。若有持誦之者。而常修習成就之法。雖復勤求終難得成。我今為汝說彼調伏之法。于大樂方便速獲成就。持誦者當依金剛鉤大菩薩法。金剛罥索具大力。金剛拳大猛利。金剛橛能破壞。金剛骨朵能捶打。金剛哥梨印大勇猛。如是等諸天見之悉皆驚怖。此是佛之三昧。若持誦者依法觀想。誦于吽字。發金剛鉤善入諸佛心。見此三昧悉皆速來。此法能請召諸佛菩薩。何況凡夫眾生等。時持誦者欲求成就作此降伏法。觀想以金剛縛縛之。以金剛哥利印作期克相。以金剛堅固拳揮打。復用金剛橛釘彼五處頂額頸心臂。以金剛骨朵而釘彼橛。如是依法。乃至大惡魔冤速自降伏。最上成就必得圓滿。佛果菩提不久克證。  
　　爾時金剛手菩薩等一切大眾。聞是秘密相應成就法已心大歡喜異口同音贊言。善哉善哉世尊。此大相應秘密深固幽遠。能為眾生分別開示。而說頌曰。  
　　善哉無上大無畏　　遍照金剛大如來 
　　善說真實微妙法　　利益一切諸眾生 
　　大力金剛清凈鉤　　能入大智諸佛心 
　　成就金剛最上乘　　通達秘密無為相 
　　若人依法而勤修　　不久圓證菩提果  
　　時金剛手菩薩等說此頌已。大遍照金剛如來。即說金剛鉤等真言。  
　　唵(引)嚩日啰(二合引)酤舍阿哥哩沙(二合)野吽(引)(一)  
　　唵(引)嚩日啰(二合)播舍滿馱吽(引)(一)  
　　唵(引)嚩日啰(二合)哥(引)里怛哩惹(二合)野吽(引)(一)  
　　唵(引)嚩日啰(二合)母瑟致(二合)仡哩(二合)恨拏(二合引)缽野吽(引)(一)  
　　如是金剛鉤等真言。清凈微妙具大威力利益無量。若人依法持誦無不成就。于金剛大智中最為殊勝。不得傳于邪見等非法之人。  
護摩品第九  
　　爾時世尊大遍照金剛如來。復入一切成就法儀行相應金剛三摩地。從定出已。說入寤成就法。時持誦者先于頂上想唵字。口中想有阿字。心中想有吽字。復想嚩字化成風輪。輪上有入寤者。能說世間一切之事。持誦者作貢高勢。復想尊那菩薩即誦尊那菩薩真言曰。  
　　那莫颯缽多(二合引)曩(引一)三藐訖三(二合)沒馱酤致(引)曩(引)(二)怛[寧*也](切身)他(引)(三)唵(引)左隸(引)(四)祖隸(五)尊禰(引)娑嚩(二合引)賀(引)(六)摩賀(引)尾哩曳(二合引)(七)阿缽啰(二合)底曷多舍(引)娑儞(引)(八)摩賀(引)末羅缽啰(二合)訖啰(二合)彌(引)(九)遏西播(引)舍缽啰輸(十)仡哩(二合)系多曷悉帝(二合引)(十一)摩賀(引)骨嚕(二合引)提(引)說哩(十二)沃仡啰(二合)嚕閉(引)(十三)阿難多母契(引)(十四)薩賀(引)薩啰(二合)部[口*爾](引)(十五)阿[口*爾]帝(引)(十六)阿波啰(引)[口*爾]帝(引)(十七)阿具哩(引)(十八)訥哩那(二合)彌(引)(十九)薩賀娑啰(二合)惡翅(引)(二十)薩哩嚩(二合)怛他(引)誐多阿地瑟吒(二合引)那阿地瑟恥(二合)帝(引)(二十一)薩哩嚩(二合)禰(引)嚩多(引)曩(引)(二十二)滿禰多布[口*爾]帝(引)(二十三)缽啰(二合)娑(引)提帝(引)(二十四)嚩日啰(二合)具尼(引)(二十五)嚩日哩(二合引)嚩日啰(二合引)嚩系(引)(二十六)嚩日啰(二合引)欲提(引)(二十七)嚩日啰(二合)哥(引)彌儞(引)(二十八)嚩日嚕(二合引)儞彌(二合引)里多(引)翅(引)(二十九)惡叉曳(引)(三十)遏具哩(引)(三十一)具啰嚕必尼(三十二)尾訖哩(二合)多捺哩舍(二合)儞(引)(三十三)嚩日啰(二合)吠(引)女哩也(二合引)朗訖哩(二合)多設哩(引)[口*(隸-木+士)](引三十四)唵(引)婆誐嚩底尊禰(引)(三十五)訥龍(二合)訥龍(二合)(三十六)咄龍(二合)咄龍(二合)(三十七)沒龍(二合)沒龍(二合)(三十八)窣龍(二合)窣龍(二合)(三十九)龍龍(四十)仡哩(二合)恨拏(二合)仡哩(二合)恨拏(二合)(四十一)阿(引)吠(引)舍野阿(引)吠(引)舍野(四十二)仡哩(二合)恨拏(二合引)缽野(四十三)仡哩(二合)恨拏(二合引)缽野(四十四)訶啰訶啰(四十五)娑啰娑啰(四十六)摩(引)啰野摩(引)啰野(四十七)訶那訶那(四十八)畔惹畔惹(四十九)摩啰摩啰(五十)摩(引)啰野摩(引)啰野(五十一)缽左缽左(五十二)那賀那賀(五十三)仡哩(二合)恨拏(二合)仡哩(二合)恨拏(二合五十四)噎那訥瑟吒(二合)誐啰(二合)[亢*欠](五十五)入嚩(二合)囕伊哥(引)系剛(五十六)禰尾(二合)系剛(五十七)底啰也(三合引)系剛(五十八)左(引)睹哩他(二合)剛(五十九)禰爹入嚩(二合)囕(六十)母虎哩底(二合)剛(六十一)誐啰(二合)賀怖多尾多(引)拏(六十二)藥叉犖叉桑(六十三)酤瑟(二合引)赧(六十四)喻儞[外/曰](六十五)羯哩摩(二合)[外/曰](六十六)娑他(二合引)嚩囕(六十七)[外/曰]誐忙(六十八)曳[牟*含]馨散底計唧訥瑟吒(二合)(六十九)當(引)薩哩嚩(二合引)(七十)娑達野娑達野(七十一)末哩那(二合)野末哩那野(七十二)輸沙野輸沙野(七十三)多(引)缽野多(引)缽野(七十四)嗢蹉(引)那野嗢蹉(引)那野(七十五)曷那曷那嚩日哩(二合)拏(七十六)娑啰娑啰難尼(引)那(七十七)摩(引)啰野摩(引)啰野朅尼儗(二合引)那(七十八)吽(引)吽(引)吽(引)(七十九)沒龍(二合)沒龍(二合)沒龍(二合)(八十)吒龍(二合)(八十一)唵(引)拶隸祖隸尊禰(引)(八十二)薩哩微(二合引)釤(引)娑達野娑嚩(二合引)賀(引)(八十三)  
　　時阿阇梨誦此真言時。持金剛杵振金剛鈴。結金剛縛印以印動搖。次想唵字化成摩馨捺啰(二合)曼拏羅。復想曼拏羅中有八葉蓮花。每一葉中有一阿字。蓮花中心有四吽字。以二器物盛蓋。于曼拏羅想如本尊降伏彼人。即誦本真言。復想嚩字以為界圍。如是觀想持誦。能禁縛一切眾生乃至天人等。  
　　復次說護摩成就法。其火天總攝于諸天。而皆恒住護摩真實之理。善作種種事。此護摩能祭一切天。能作諸成就。若持誦者文句闕少儀法不具者。作此護摩即得圓滿。是故三世諸佛十方菩薩。皆悉稱贊護摩之法。欲作息災增益敬愛三種護摩。當用鉆木出火。若作降伏等護摩。當用旃陀羅舍中火及尸陀林內火。此護摩爐有四種相。一如圓月相。二如半月相。三四方相。四三角相。此四種爐各有護摩印法。于其爐內安輪金剛杵寶蓮花等印相。于護摩爐外依法安幖幟。于爐右邊安播帝哩窣嚕嚩。及諸所用之物。周匝敷吉祥草。于爐左邊安閼伽水缽。誦一切成就真言。加持閼伽水以自凈手。依法燃柴請召火天。誦此請召真言曰。  
　　唵(引)伊系曳(二合引)呬摩賀(引)部多禰(引)嚩哩始(一)提惹散怛摩(二)仡哩(二合)系(引)埵(引)忽底摩(引)賀(引)囕(三)遏悉銘(二合)散儞呬妒婆嚩(四)唵(引)遏屹那(二合)曳(引)(五)禰[卑*也](切身)禰[卑*也](六)阿(引)尾阿(引)尾(七)摩賀(引)室哩(二合引)曳(引)(八)曷咩割咩(九)嚩(引)曷那(引)野娑嚩(二合引)賀(引)(十)  
　　持誦者誦此真言。以二手合掌。右手拇指動搖已。用閼伽水。以左手微灑凈于火內。即微作五供養。想東南隅火天來降。身短腹大遍身赤色。四臂四面面各三目。頂戴寶冠而垂發髻。坐火輪上遍身羯磨光。右第一手作施愿印。第二手持數珠。左第一手執軍持。第二手持杖。身嚴眾寶諸天眷屬圍繞。如是觀想已。即請召火天入護摩爐。時阿阇梨以護摩物。三度擲于爐中而作護摩。即以閼伽水凈手獻供養已。回施功德勞謝火天。即告所欲成就之法。然后辯認護摩火焰善惡之相。若火焰白色或如傘蓋幢形。或似閼伽瓶右旋者。此皆善相當成本法。阿阇梨見此善相。即誦微妙歌贊。誦此贊時以唵字為首莎賀字為尾。梵音相續嘹亮流美其法必成。若作息災法當起慈悲心。若作增益法當起堅固不退心。若作敬愛法當起敬愛心。若作降伏法當現忿怒相起心食三界。如是阿阇梨各依法。持誦本部真言文句周正。獻種種廣大供養。于護摩儀一切了知。若作護摩先用酥滿播帝哩作護摩。然后依法次第。若作息災增益敬愛三種法。當用吉善物作于護摩。若作降伏法當用兇惡物作于護摩。如是瑜伽秘密之法。開觀想門入真實際。利樂有情要妙之道。而說頌曰。  
　　愚迷諸眾生　　堅心造眾惡 
　　如是罪業成　　云何得善果 
　　彼等愚迷者　　而無方便智 
　　于此秘密門　　棄背不修習 
　　深著于外境　　起妄想愚癡 
　　罪福無分別　　此法本清凈 
　　無生亦無滅　　方便佛所說 
　　為凈眾生智　　如人欲泛海 
　　及彼江河等　　須仗于船筏 
　　方能到彼岸　　如是度輪回 
　　四流漂溺難　　須乘法行船 
　　而至菩提岸　　遠離疑惑網 
　　成就甚深法　　如來所說道 
　　汝等勿生疑　　輕毀不信受 
　　沉淪生死海　　無有解脫時 
　　寂靜于身心　　遠離于惑染 
　　身口意相應　　出生方便慧 
　　除斷我人心　　現證一切智  
囑累品第十  
　　爾時大遍照金剛如來。入最上成就金剛三摩地。從定出已。告金剛手菩薩言。汝當諦聽我今說一切三昧中金剛最上大三昧成就法。此秘密成就真言觀想相應儀則等。善能成就一切如來金剛身口意。永不退轉。  
　　復次阿阇梨面前安輪。持誦本真言已。入遍照如來三摩地。以此持誦及三摩地威神之力即成圣輪。從地而起光明熾盛。即誦佛眼菩薩真言以手持輪。于剎那間即自變身。如遍照如來而無有異。轉大法輪利樂有情。令得趣向三乘圣道。  
　　復次阿阇梨面前安金剛杵。持誦本真言已。入阿閦如來三摩地。以此持誦及三摩地威神之力即成圣杵。從地而起光明熾盛。以手持杵之間。即自變身如阿閦如來而無有異。諸佛菩薩悉皆圍繞。持金剛杵行于三界。而住一切眾生心施一切眾生愿。  
　　復次阿阇梨面前安寶。持誦本真言已。入寶生如來三摩地。以持誦及三摩地威神之力即成圣寶。從地而起光明熾盛。復誦寶光菩薩真言。以手持寶光照十方。即自變身如寶生如來而無有異。持如意寶游行佛剎降大寶雨除諸眾生貧窮之苦。  
　　復次阿阇梨面前安蓮花。持誦本真言已。入無量壽如來三摩地。以持誦及三摩地威神之力即成圣花。從地而起光明熾盛。即誦白衣菩薩真言。以手持花。即自變身如無量壽佛而無有異。居極樂世界面如滿月。持法甘露施一切眾生。  
　　復次阿阇梨面前安寶劍。持誦本真言已。入不空成就如來三摩地。以持誦及三摩地威神之力即成圣劍。從地而起光明熾盛。即誦多羅菩薩真言。以手持劍。即自變身如不空成就佛而無有異。如月清涼游行佛剎。利樂眾生除彼煩惱。如是輪等五種圣法。依教持誦皆得成就。  
　　復次世尊大偏照金剛如來。入平等住金剛三摩地。從定出已。顧視大眾默然而住。  
　　爾時慈氏菩薩。即從座起偏袒右肩。合掌禮佛而白佛言。世尊若有阿阇梨。于此一切如來身口意秘密大瑜伽教中受灌頂者。諸佛菩薩當云何觀。佛言慈氏彼諸如來及諸菩薩。觀此受灌頂阿阇梨。如觀菩提真心而無二相。何以故灌頂之法與菩提一故。佛言善男子汝今諦聽。此阿阇梨所有十方諸佛及諸菩薩現在說法者一日三時來詣阿阇梨所。獻大供養如佛無異。俱發聲言。此阿阇梨即是我等諸佛父母。及為我等諸佛之師。  
　　復次善男子所有十方世界諸佛世尊現在說法者彼諸如來所有三業積聚無量福德。是等阿阇梨一毛孔福德何以故此阿阇梨受瑜伽灌頂已。與一切佛智相應。真心微妙無有等故。  
　　爾時慈氏菩薩聞佛說已。嘆未曾有住立佛前。爾時阿閦如來寶生如來無量壽如來不空成就如來大遍照如來等。入金剛阿阇梨三昧相金剛三摩地。從定出已。告諸如來及彼菩薩言。諦聽諦聽所有三世諸佛。皆來詣阿阇梨所恭敬供養。何以故此金剛阿阇梨。即是一切如來。智主。  
　　爾時彼諸如來及諸菩薩。聞佛說已白佛言。世尊一切如來金剛身語心三密成就法。當依何住。佛言一切如來金剛身語心三密成就法。當依金剛阿阇梨身語心住。  
　　復次諸菩薩白佛言。世尊此金剛阿阇梨身語心當依何住。佛言當依虛空住。菩薩白言虛空當依何住。佛言依金剛阿阇梨心住。菩薩白言心依何住。佛言心本離相而無所住。  
　　爾時諸菩薩等聞佛說已。心念希有默然而住。佛告諸菩薩言。今此瑜伽大教有十種秘密真實之義。一曼拏羅。二三摩地。三印相。四行步。五坐位。六持誦。七護摩。八供養。九本事。十相應。此之十法大智所生。甚深秘密三世諸佛同共宣說。若諸學法弟子及受灌頂者。于阿阇梨恒行恭敬尊重供養。所有三密瑜伽之教。隨自根性依法受持展轉流傳。利益安樂一切眾生。佛言此瑜伽大教。汝阿阇梨等勿得傳于無信根人及輕法愚癡之者。若傳彼等法不成就及破昧。身壞命終墮大地獄。若復有人不依此妙法甘露精進焚修。是人不能除斷一切煩惱。何況修諸苦行舍于頭目手足等。若人于此教中。隨修一法一行持誦精熟。住于寂靜入三摩地。能斷煩惱現證佛果。  
　　佛說此經已。諸菩薩等及天龍夜叉乾闥婆阿修羅迦樓羅緊那羅摩睺羅伽人非人等。聞佛所說皆大歡喜信受奉行。  

 上一部：乾隆大藏經·宋元入藏諸大小乘經·阿唎多羅陀羅尼阿嚕力經一卷  下一部：乾隆大藏經·宋元入藏諸大小乘經·一字奇特佛頂經三卷 



  
乾隆大藏經·宋元入藏諸大小乘經·佛說瑜伽大教王經 
  