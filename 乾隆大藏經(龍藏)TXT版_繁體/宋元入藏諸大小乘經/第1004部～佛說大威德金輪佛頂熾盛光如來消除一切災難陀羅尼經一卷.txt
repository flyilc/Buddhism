  第1004部～佛說大威德金輪佛頂熾盛光如來消除一切災難陀羅尼經一卷         
   
  
   宋元入藏諸大小乘經·第1004部   
佛說大威德金輪佛頂熾盛光如來消除一切災難陀羅尼經一卷   
唐代失譯人名      
  

佛說大威德金輪佛頂熾盛光如來消除一切災難陀羅尼經  
　　爾時釋迦牟尼佛。住凈居天宮。告文殊師利菩薩摩訶薩。及諸四眾八部游空大天九執七曜十二宮神二十八星日月諸宿。我昔于過去娑羅樹王佛所。受此大威德金輪佛頂熾盛光如來消除一切災難陀羅尼法。于未來世中若有國界。日月五星羅睺計都彗孛妖怪惡星。照臨所屬本命宮宿及諸星位。或臨帝座于國于家并分野處。陵逼之時或進或入作諸災難者。應于清凈處置立道場。志心持是陀羅尼經一百八遍或一千八十遍。若一日二日乃至七日。依法修治壇場受持讀誦。一切災難自然消滅不能為害。若大白火星入于南斗。于國于家及分野處作災難者。應于一忿怒尊像前。畫彼設睹嚕形。念此真言加持。其災即散移于不順王命悖逆人身上。即說陀羅尼真言曰  
　　喃無(去)三滿哆沒馱喃阿缽啰(二合)底(丁以反)賀哆舍薩曩喃(引)唵(引)佉佉佉呬佉呬吽(半音)吽入嚩(二合)啰入嚩(二合)啰缽啰(二合)入嚩(二合)啰缽啰(二合)入嚩(二合)啰底瑟吒(二合)底瑟吒(二合)瑟致(二合)哩瑟致(二合)哩薩發(二合)吒薩發(二合)吒扇底迦室哩(二合)曳娑嚩(二合)賀  
　　佛言若國界分野及男子女人。被諸天星辰所臨身形。但書寫此經志心受持讀誦。常須護凈。此陀羅尼一切如來同共宣說。能成就八萬種大吉祥事。復能滅除八萬種大不吉祥事。若有國王大臣及諸眷屬一切庶民。或被五星羅睺計都彗孛怪惡諸宿。陵逼帝座于國于家并分野處所屬宮宿。災難競起。或土星侵陵或進或退。及宿世怨家欲相謀害。諸惡橫事口舌厭禱咒詛符書以為災難。令諸眾生依法受持。一切災禍不能為害。變災為福皆得吉祥。我說此真言不可思議功德無比。秘密受持勿妄宣傳。佛告大眾若有國界不安災難起時。及男子女人災詳變禍。但請僧眾如法建立道場安置佛像潔戒護持。香花燈燭隨分供養。令諸眾生獲福無量其災即除  
　　爾時如來復告大眾。若人行年被金木水火土五星。及羅睺計都日月諸宿臨身。災難競起。我有大吉祥真言名破宿曜。若能受持志心憶念。其災自滅變禍為福。即說真言曰  
　　唵(引)薩嚩諾剎咀啰(二合)糝摩曳室哩曳扇底迦呴嚧薩婆訶  
　　爾時如來說是經時。文殊師利菩薩摩訶薩。及諸四眾游空大天諸星辰等一切圣眾。咸依佛敕頂禮奉持各還本宮。天龍八部等聞佛所說。皆大歡喜信受奉行  
　　佛說熾盛光消災經  
　　九曜真言曰  
　　曩謨三滿跢沒馱喃唵(金引)摩訶戍尾野莎訶  
　　曩謨三滿跢沒馱喃唵(木引)印捺啰野莎訶  
　　曩謨三滿跢沒馱喃唵(水引)嚩嚕拏野娑嚩訶  
　　曩謨三滿跢沒馱喃唵(火引)阿乞曩曳娑嚩訶  
　　曩謨三滿跢沒馱喃唵(土引)缽啰替曳娑嚩訶  
　　曩謨三滿跢沒馱喃唵(引)羅戶曩阿素啰啰惹野吽娑嚩(二合)賀(羅睺)  
　　曩謨三滿跢沒馱喃唵(引)嚩啰(二合)計都諾乞察怛啰(二合)啰惹野吽娑嚩(二合)訶(計都)  
　　曩謨三滿跢沒馱喃唵(引日)阿你底也娑嚩訶  
　　曩謨三滿跢沒馱喃唵(引月)蘇摩野娑嚩訶  

 上一部：乾隆大藏經·宋元入藏諸大小乘經·佛說無畏陀羅尼經一卷  下一部：乾隆大藏經·宋元入藏諸大小乘經·佛說熾盛光大威德消災吉祥陀羅尼經一卷 



  
乾隆大藏經·宋元入藏諸大小乘經·佛說大威德金輪佛頂熾盛光如來消除一切災難陀羅尼經 
  