  第0964部～佛說八種長養功德經一卷         
   
  
   宋元入藏諸大小乘經·第0964部   
佛說八種長養功德經一卷   
宋西天三藏朝散大夫傳梵大師法護等奉詔譯      
 
 
　　 
 
佛說八種長養功德經  
　　歸命一切佛。惟愿一切佛菩薩眾攝受于我。即說伽陀頌曰。  
　　我今歸命勝菩提　　最上清凈佛法眾 
　　我發廣大菩提心　　自他利益皆成就 
　　懺除一切不善業　　隨喜無邊眾福蘊 
　　先當不食一日中　　后修八眾長養法  
　　當知八種長養法者。所謂八戒。弟子應于阿阇梨前二三重復。說是伽陀已。次復當稱己之名字。我名某甲。惟愿阿阇梨。攝受于我。我從今時發凈信心。乃至坐菩提場成等正覺。誓歸依佛二足勝尊。誓歸依法離欲勝尊。誓歸依僧調伏勝尊。如是三寶是所歸趣。我某甲凈信優婆塞。惟愿阿阇梨。憶持護念我。從今日今時發起凈心。乃至過是夜分汔。于明旦日初出時。于其中間奉持八戒。所謂一不殺生。二不偷盜。三不非梵行。四不妄語。五不飲酒。六不非時食。七不花鬘莊嚴其身及歌舞戲等。八不坐臥高廣大床我今舍離如是等事。誓愿不舍清凈禁戒八種功德。二三重復作如是說。又言。我持戒行莊嚴其心令心喜悅。廣修一切相應勝行。求成佛果究竟圓滿。又說伽陀曰。  
　　我發無二最上心　　為諸眾生不請友 
　　勝菩提行善所行　　成佛世間廣利益 
　　愿我乘是善業故　　此世不久成正覺 
　　說法饒益于世間　　解說眾生三有苦  
　　 
 上一部：乾隆大藏經·宋元入藏諸大小乘經·佛說大乘大方廣佛冠經二卷  下一部：乾隆大藏經·宋元入藏諸大小乘經·大云輪請雨經二卷 



  
乾隆大藏經·宋元入藏諸大小乘經·佛說八種長養功德經 
  