  第0962部～穢跡金剛法禁百變法門經一卷         
   
  
   宋元入藏諸大小乘經·第0962部   
穢跡金剛法禁百變法門經一卷   
三藏沙門阿質達霰譯      
 
 
　　 
 
穢跡金剛禁百變法經一卷  
　　爾時金剛復白佛言。世尊若有善男子善女人。持我此咒無效驗者無有是處。欲令山摧者。取白芥子三升上好安悉香。于山中疑有寶。取鑌鐵刀一枚。畫四方為界。耳凈巾一枚香爐一枚。燒安悉香先咒一千八遍。取白芥子四散及至七遍。作是法其山自摧。若有寶之處其藏神舍寶而出任意用之。若欲令海竭者。先咒一千八遍。以金銅作一龍形。擲于海中即時海竭。若欲令江河逆流者。取安悉香作一象形。無問大小擲水中咒一百八遍。登時逆流。令依舊者咒一凈石擲之水中其水如故。若有雷電霹靂毒龍卒風惡雨者。即作止雷電印。以左手中指無名指小指并屈掌中。頭指以大母指。捻頭指中節上。誦咒咒之。以印遙指雷雹之處自止。若欲令一切鬼神自來歸伏為給使者。取水三斗盛銅器中。以凈灰圍之。即作教攝錄印。以二無名指并屈掌中。令背相倚。二中指頭相捻。二頭指及小指各如開華。以大母指捻中節。默咒一百八遍。其世界內所有諸惡鬼。并來云集自現其身。舍毒惡心任行人驅使。若禁山者所至之山。誦咒百遍大叫三聲。即作業山印以右手無名指。屈于掌中。直豎中頭大母等指。并直豎。向上印之七遍。即卻行七步。后七印山。其山中即一切鳥狩并移出山。若作此印咒七遍。以印向空中印三七度。其空中毫塵不過。若欲令人不語者。書前人姓名。向口中含口。其人口不能言。吐出即語得。若誦一切諸咒先須作壇。若誦我此咒者即勿須作壇。但克一跋枳金剛榼杵。于佛塔中或于靜室中。用香泥涂地隨其大小。著種種香華供養。安杵壇中咒一百八遍。其杵即自動。或變作種種異物亦勿怪之。更誦咒一百八遍。其杵自去地三尺以來。或五六七尺乃至一丈以來。持法之人即須歸依懺悔發愿。我于彼中即現真身。隨行人意所愿樂者。并皆速得如意。我即與授菩提之記。即得身心解脫。先須誦十萬遍滿。然后作法若課未充不得效驗。  
印法第二  
 
　　印此印方一寸八分刻之。咒一千遍。日白膠香度之。克印日勿令人見。用印印心。得心智自然智宿命智。持印百日。即得住種種大法門。  
 
　　印方一寸二分咒六百遍。以安悉香度之。帶行令一切人愛樂得大自在永離眾苦。  
 
　　印方一寸五分刻之。咒六百遍。以白膠香度之。用印印腳。便得飛騰虛空所向自在。  
 
　　印方一寸八分刻之。用白膠香度之。咒七千遍。用印印足。可日行三百萬里無人得見。  
神變延命法  
 
　　印伏連。書心上即差。大吉急急如律令。  
 
　　印心痛。書之立即除差。大吉利急急如律令先咒七遍。  
 
　　鬼病。朱書吞之。  
 
　　精魅鬼病之人。朱吞之七大書枚立瘥神驗。  
 
　　若依法之人。取白檀綾二丈一尺七寸。白練裹之。置于地輪世界。令人延年得七十歲。若無人送者。即安自宅中庭。掘地七尺埋之亦得。又得聰明多智辯才無礙。  
      
　　此七道亦能治萬病。吞之亦令人長壽益智大神驗。  
       
　　此上七道用朱書紙上。吞之千枚令人延年。即得與天地齊壽。不得令人見之。  
       
　　此上七道若有人患一切病。以此符書之皆得除瘥。若人書符吞之者。延年益智大驗效矣。  
       
　　此上七道若有人求種種珍寶者。以朱書此符吞之滿七日。即有種種妙寶自然而至。若求他人財物。當書彼人姓名于符下。其人立即送物到。  
   
　　此上三符朱書床四腳上。常有八大金剛衛護悉不暫舍。惟須嚴凈勿令污染之物入房。切須慎之。 
 
 
　　有大火災起者。書符擲一枚咒一百八遍。向火中須臾災自滅。 
 
 
　　火惡風起者。書此符咒一百八遍。擲向風中即止。 
 
 
　　有大水起者。書此符擲于水中。立即斷流水不溺人矣。 
 
 
　　有大雨者。書此符咒之一百八遍。向雨擲之其雨立即自定之。  
　　 
 
 
　　此符朱書吞三枚。及可與他人書符。即有驗效。若不爾者用諸符無驗。  
　　爾時穢跡金剛說此符已。大眾同聲贊言。善哉大力士汝能說是大妙之法。令諸眾生皆得解脫。爾時金剛頃白諸大眾。當知我于汝等。此法若流行之處。我等大天常當護此行法之人助令成就。是時金剛復作是言。若有眾生行此法者。我即往彼現其人前。所求愿者我亦施與。令彼得種種變現種種神通所作無礙。常須念我本師釋迦牟尼佛。我即常隨逐之。令一切法皆助成就。爾時金剛說此法已。大眾倍加悲喜。及諸天龍大鬼神等。各奉圣言禮足而去。  
　　(古經本咒四十三字。唐太宗朝人多持誦感驗非一。除去十字今就錄出。速獲靈應無過是咒)  
　　唵[口*佛]咶　啒[口*聿]摩訶般啰(二合)　很那[得-彳+口]　吻汁吻　（醯）（摩）（尼）[口*微]咭[口*微]　摩那棲（唵）（斫）（急）（那）烏深暮　啒[口*聿]吽吽（吽）泮泮泮（泮）（泮）娑訶  
　　(真覺彈師所傳神咒。與今經咒同。但梵音賒切字語少異)  
　　唵佛詬窟聿　摩訶般那很那詡　吻泮吻　尾劼尾　摩那棲　烏澀謨　窟聿吽吽吽　發發發　莎訶  

 上一部：乾隆大藏經·宋元入藏諸大小乘經·穢跡金剛說神通大滿陀羅尼法術靈要門經一卷  下一部：乾隆大藏經·宋元入藏諸大小乘經·佛說大乘大方廣佛冠經二卷 



  
乾隆大藏經·宋元入藏諸大小乘經·穢跡金剛法禁百變法門經 
  