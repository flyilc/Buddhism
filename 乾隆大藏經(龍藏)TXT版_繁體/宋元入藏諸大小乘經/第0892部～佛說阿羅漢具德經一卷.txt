  第0892部～佛說阿羅漢具德經一卷         
   
  
   宋元入藏諸大小乘經·第0892部   
佛說阿羅漢具德經一卷   
宋朝散大夫試光祿卿明教大師法賢奉詔譯      
 
 
　　 
 
佛說阿羅漢具德經  
　　爾時世尊。在舍衛國給孤獨精舍之內。敷座而坐。有諸苾芻及天龍八部人非人等圍繞世尊。默然合掌聽佛所說。  
　　爾時世尊告諸苾芻。我今稱贊諸大聲聞。能于佛法清凈修持。而于自果皆具己德。汝等諦聽善思念之。吾當為汝次第宣說。  
　　諸苾芻。我弟子中有大聲聞。棄舍王位久為出家。最初悟道梵行第一。憍陳如苾芻是。  
　　復有聲聞少貪常喜持頭陀行。大迦葉苾芻是。  
　　復有聲聞具大辯才智慧第一。舍利弗苾芻是。  
　　復有聲聞修持精進具大神通。目干連苾芻是。  
　　復有聲聞有所觀矚得大天眼。阿儞嚕馱苾芻是。  
　　復有聲聞具足定慧多聞第一。阿難苾芻是。  
　　復有聲聞善解軌儀能持律藏。優波離苾芻是。  
　　復有聲聞于大眾中能說妙法。富樓那彌多羅尼子苾芻是。  
　　復有聲聞坐臥等物悉皆具足。捺羅[摩*余](切身)末羅子苾芻是。  
　　復有聲聞說法之音如師子吼。賓度羅拔啰墮舍苾芻是。  
　　復有聲聞善解經律而能論義。迦旃延苾芻是。  
　　復有聲聞能于佛法信解第一。末朅哩苾芻是。  
　　復有聲聞修持得果光顯氏族。迦留陀夷苾芻是。  
　　復有聲聞有所演說具大妙音。跋捺哩哥苾芻是。  
　　復有聲聞善解美語而能談論。童子迦葉苾芻是。  
　　復有聲聞四威儀中具大精進。率嚕拏酤胝嚩蹉苾芻是。  
　　復有聲聞于一切處能具速通。嚩哩呬哥苾芻是。  
　　復有聲聞善能進趣悟道得果。唧哩野哥苾芻是。  
　　復有聲聞能具火界神通修伽陀苾芻是。  
　　復有聲聞舍于上族而樂出家。賢苾芻是。  
　　復有聲聞釋氏王族而舍出家。優樓頻螺迦葉苾芻是。  
　　復有聲聞于靈塔處而先受請。布蘭那苾芻是。  
　　復有聲聞隨所敷演而有大智。俱絺羅苾芻是。  
　　復有聲聞威儀端謹身貌圓滿。烏波細那末朅梨子苾芻是。  
　　復有聲聞唯于佛法解義第一。半托迦苾芻是。  
　　復有聲聞于四諦理能斷疑惑。大半托迦苾芻是。  
　　復有聲聞言直無隱警誡諸苾芻。劫賓那苾芻是。  
　　復有聲聞常行警誡諸苾芻尼。難那哥苾芻是。  
　　復有聲聞人多歸仰恒得財利。細嚩羅苾芻是。  
　　復有聲聞諸根隱密人所莫測。難努苾芻是。  
　　復有聲聞善持戒律清凈無缺。羅睺羅苾芻是。  
　　復有聲聞于所受身少病少惱。未酤羅苾芻是。  
　　復有聲聞常行布施而能不滅解空第一須菩提苾芻是。  
　　復有聲聞于一切時而能少語。昂誐帝哩野苾芻是。  
　　復有聲聞于宿命智具足。獲得所有往昔種種之事悉能解說。輸毗多苾芻是。  
　　復有聲聞能修凈行善住山巖。護國苾芻是。  
　　復有聲聞坐臥等物悉皆具足。憍梵波提苾芻是。  
　　復有聲聞于進趣中而能得定。哩嚩多苾芻是。  
　　復有聲聞修行能斷已生煩惱。那羅陀苾芻是。  
　　復有聲聞而能止息未生煩惱。彌企哥苾芻是。  
　　復有聲聞常具慈行。梨婆多苾芻是。  
　　復有聲聞能于苦中善行悲行。畢陵伽婆蹉苾芻是。  
　　復有聲聞具大舍行。婆那梨苾芻是。  
　　復有聲聞具大舍力。得勝苾芻是。  
　　復有聲聞于善惡法悉能了達。羯諾迦嚩蹉苾芻是。  
　　復有聲聞于世貪欲悉能速斷。難陀苾芻是。  
　　復有聲聞于所嗔恚便能速除。彌[口*爾]羅苾芻是。  
　　復有聲聞能修勝果速斷我慢。摩那嚩苾芻是。  
　　復有聲聞于愚癡法而能速斷。婆啰墮惹摩那嚩苾芻是。  
　　復有聲聞清凈修持善解因果。摩那嚩苾芻是。  
　　復有聲聞能修圣果具大利根盎堀摩羅苾芻是。  
　　復有聲聞三業調順諸根柔軟。薩哩波那娑苾芻是。  
　　復有聲聞于微妙義善能咨問。摩喝枳苾芻是。  
　　復有聲聞有所言論具大辯才。啰陀苾芻是。  
　　復有聲聞以甚深義能問于母。羯羅波苾芻是。  
　　復有聲聞善閑法義結集伽陀。嚩儗舍苾芻是。  
　　復有聲聞所出語言悉皆真實。尾舍珂半左梨子苾芻是。  
　　復有聲聞以清凈心常樂求法。達哩彌哥苾芻是。  
　　復有聲聞修歡喜行具忍辱力。布蘭拏苾芻是。  
　　復有聲聞自內觀法善達本心。野輸那苾芻是。  
　　復有聲聞于世法中善解占相。蜜哩誐尸啰苾芻是。  
　　復有聲聞以殊勝心善解妙法。達磨哥苾芻是。  
　　復有聲聞于欲自在善了去來。補特伽羅苾芻是。  
　　復有聲聞于一切時而能善語。波摩那苾芻是。  
　　復有聲聞方便善巧能敷妙法。達哩彌羅苾芻是。  
　　復有聲聞得妙法義能次第說。誐嚩捺多苾芻是。  
　　復有聲聞于一切時說法無倦。割閉怛計苾芻是。  
　　復有聲聞恒肅容儀常懷歡喜。無能勝苾芻是。  
　　復有聲聞常具多喜。正覺苾芻是。  
　　復有聲聞唯于智慧而得解脫。善生苾芻是。  
　　復有聲聞而能獲得定慧解脫。嚩澀波苾芻是。  
　　復有聲聞能斷其貪。昝(惹敢切)謨哥苾芻是。  
　　復有聲聞具善解脫。吠啰吒星賀苾芻是。  
　　復有聲聞清凈修持知已信解。叉摩哥苾芻是。  
　　復有聲聞于世間中最得殊勝。摩呬哥苾芻是。  
　　復有聲聞智解高深能破外論。最勝苾芻是。  
　　復有聲聞能具正見善破魔軍。奶訖啰咩[口*爾]苾芻是。  
　　復有聲聞能于智慧善破愚迷。惹伽迦葉苾芻是。  
　　復有聲聞常行平等。仆虞哥苾芻是。  
　　復有聲聞修清凈智漸漸少塵。率嚕拏酤胝羯蘭拏苾芻是。  
　　復有聲聞于進趣中具大清凈。烏怛嚕苾芻是。  
　　復有聲聞身貌無缺諸根圓滿。昂儗盧苾芻是。  
　　復有聲聞而于修持善解空法。仙授苾芻是。  
　　復有聲聞于空法中深生信解。尊那苾芻是。  
　　復有聲聞于自果中唯具神通。摩賀哥苾芻是。  
　　復有聲聞善能觀于八解脫義。信重苾芻是。  
　　復有聲聞于威儀中樂妙色衣。謨賀啰惹苾芻是。  
　　復有聲聞廣談妙理具大眷屬。散惹曳苾芻是。  
　　復有聲聞定慧具足恒受人天供養。善現苾芻是。  
　　復有聲聞發心出家樂修圣行。毗舍羅苾芻是。  
　　復有聲聞因遇苦緣而乃出家。沒粗馳哥婆啰特惹苾芻是。  
　　復有聲聞厭離輪回而求出家。遜那哩哥帝哩野酤苾芻是。  
　　復有聲聞悟世不堅深生厭離。遜那哩哥婆啰特惹苾芻是。  
　　復有聲聞默然止息容儀端謹。薩呬瑟努哥苾芻是。  
　　復有聲聞清凈修持性淳少辯。烏波禰那苾芻是。  
　　復有聲聞恒獨進修具寂靜行。難禰哥苾芻是。  
　　復有聲聞善于定慧得大解脫。頸必羅苾芻是。  
　　復有聲聞于愚迷者能令清凈。龍護苾芻是。  
　　復有聲聞能修凈行最后出家。須跋陀羅苾芻是。  
　　爾時世尊復說頌曰。  
　　梵行少貪欲　　智慧與神通 
　　天眼及多聞　　清凈能持律 
　　坐臥等安樂　　具師子吼音 
　　信解與甚深　　善分別經律 
　　光顯于氏族　　具大微妙聲 
　　精進力難思　　善巧能談論 
　　有大速通力　　靈塔先受請 
　　直言無隱行　　警誡于僧尼 
　　能隱密諸根　　恒持清凈戒 
　　于身少病惱　　常行于布施 
　　少語恒默然　　具足宿命智 
　　坐臥具豐足　　常樂住山巖 
　　已生煩惱斷　　未生令止息 
　　恒入三摩地　　大慈及利益 
　　過失悉能除　　悲心息苦輪 
　　常行善惡法　　速除我慢相 
　　能斷貪嗔癡　　諸根利清凈 
　　善解因果法　　能問甚深理 
　　柔軟一切根　　具足大辯才 
　　問母甚深義　　能宣真實語 
　　善結集伽陀　　忍辱力能堅 
　　常樂甚深法　　具足忍辱力 
　　善達于本心　　占相悉能知 
　　具忍辱歡喜　　所欲常自在 
　　深入妙法門　　善以慧解心 
　　廣宣微妙法　　說法依次第 
　　無倦廣敷宣　　歡喜及多喜 
　　證得慧解脫　　得定慧解脫 
　　貪欲永已除　　深得解脫門 
　　了知自信解　　世間得最勝 
　　能破外論師　　善開發愚迷 
　　能破諸魔軍　　出家舍苦惱 
　　清凈智少塵　　圓滿具諸根 
　　解空無二法　　具得神通力 
　　善觀八解脫　　受樂妙色衣 
　　有大親眷屬　　受人天供養 
　　信心而出家　　常行平等行 
　　厭世樂出家　　深厭輪回苦 
　　恒行寂靜心　　具少分辯才 
　　止息默然住　　解脫行能深 
　　清凈愚迷者　　具如是功德 
　　故名阿羅漢  
　　爾時世尊說是頌已。復告諸苾芻曰。于此眾中而有十大聲聞。我今稱說汝應善聽。  
　　所謂憍陳如苾芻。迦旃延苾芻。富樓那苾芻。薄拘羅苾芻。離婆多苾芻。盎堀摩羅苾芻。耶輸那苾芻。蘇惹多苾芻。酤胝羯蘭拏苾芻吠舍羅苾芻。如是十大聲聞。于此眾中而為上首。  
　　爾時世尊復告諸苾芻曰。我今稱贊諸大聲聞苾芻尼。亦于自果而修己德。于我苾芻尼中有大聲聞苾芻尼。棄于王族久為出家。清凈威儀常修梵行。摩訶波阇波提苾芻尼是。少貪知足行頭陀行。缽吒左啰苾芻尼是。智慧深廣有大辯才。善相苾芻尼是。能行善行威德無過。蓮花色苾芻尼是。于所修持善得天眼。蘇摩苾芻尼是。修聞思慧獲大多聞。輸婆羯哩摩啰女苾芻尼是。善能持律軌范無虧訖哩舍苾芻尼是。能于妙法善巧敷宣。施法苾芻尼是。恒以慈心宣揚妙法。釋女達磨苾芻尼是。精修圣因光顯族氏。大白苾芻尼是。志求大果信心出家。室珂羅哥長者母苾芻尼是。宿植良因具大福德。羅睺羅母耶輸陀羅苾芻尼是。恒慕修持具大精進。螺髻苾芻尼是。而于自果能具速通。賢苾芻尼是。智慧甚深善解經律。妙頸苾芻尼是。如是諸苾芻尼。于大眾中而為上首。  
　　爾時世尊復告諸苾芻曰。汝等諦聽。我今稱說烏波薩哥。于信心中亦修己行。所謂初發信心歸依三寶。布薩烏波薩哥。跋梨烏波薩哥是。住烏嚕尾螺。具足能行清凈戒法。那酤羅父烏波薩哥是。住于婆儗數。而于眾僧常行布施。給孤獨長者是。住于舍衛城。曩修圣因具大福德。善授長者是。住于舍衛城。于眾僧中常施飲食。最首長者是。住于廣嚴城。恒于佛法僧中而能種種布施。同生長者是。住于王舍城。恒為病苦者而施于湯藥。大名長者是。住迦毗羅城。能于信心中常行慈悲行。蜜茶哥長者是。住于大賢城。能以四攝法善化眾會。心賀悉多哥長者。及阿吒嚩哥是。同住于大野。從初發信心而能具大智。烏波離長者是。住那爛陀城。能于眾會中談論師子吼。勇猛長者是。住于王舍城。善有大智慧能破外論師。訥哩目珂栗蹉尾長者是。住于廣嚴城。恒于大眾中廣說微妙法。唧怛嚕長者是。住蘇波羅哥城。有所談論具大辯才。勝軍王是。都舍衛城。于信心中利根第一。哥路王弟是。住于舍衛城。而于信心中能具大智慧。仙授烏波薩哥是。住于舍衛城。于信心中能持梵行。布啰拏烏波薩哥是。住于舍衛城。珍寶具足庫藏豐盈。廣聚人民多聞第一。摩伽陀國頻婆娑羅王是。都于王舍城。常于三寶發菩提心。而于世間多饒其子。[口*爾]嚩哥長者是。住于王舍城。信心精進能具速通。無畏王子是。住于王舍城。已斷根本而生信解。摩伽陀國韋提希子阿阇世王是。都于王舍城。如是烏波薩哥。于大眾中而為上首。  
　　爾時世尊復告諸苾芻。汝等善聽。我今稱說烏波薩吉。于信心中亦修己行。所謂初發信心歸佛法僧。難那烏波薩吉。及難那力烏波薩吉是。往烏嚕尾螺。能起初心信解戒法。諾酤羅長者母是。住于婆儗數。恒于眾僧常行布施。毗舍佉母烏波薩吉是。住于舍衛城。宿施因豐具大福德。哩提羅長者母是。住于舍衛城。修治湯藥施病苦者。大軍長者婦是。住波羅奈城。于疾病者而能承事。善愛長者婦是。住于波羅奈城。久已發信心常行于慈行。奢摩嚩帝烏波薩吉是。住憍睒彌國。而于眾會中多聞能第一。酤沒儒怛啰烏波薩吉是。住憍睒彌國。善能敷妙法而有大辯才。善意王女是。住于舍衛城。久發信心能具大智。尊那王女是。住于王舍城。而于色相中端嚴居第一。正覺王女是。住于王舍城。能生信解意善發菩提心。沒怛啰長者婦是。住于王舍城。于所住世多饒其子。[口*爾]嚩哥長者婦是。住于王舍城。恒善能修持而具大精進。率嚕拏長者婦是。住于瞻波城。恒于眾僧中能施住止處。難那長者女是。住于竹林中。久發信心深解禪定。哥路烏波薩吉是。住于竹林中。如是烏波薩吉。于大眾中而為上首。  
　　爾時大苾芻眾及天人阿修羅等聞佛所說。皆大歡喜。信受奉行。  

 上一部：乾隆大藏經·宋元入藏諸大小乘經·佛說大愛陀羅尼經一卷  下一部：乾隆大藏經·宋元入藏諸大小乘經·佛說八大靈塔名號經一卷 



  
乾隆大藏經·宋元入藏諸大小乘經·佛說阿羅漢具德經 
  