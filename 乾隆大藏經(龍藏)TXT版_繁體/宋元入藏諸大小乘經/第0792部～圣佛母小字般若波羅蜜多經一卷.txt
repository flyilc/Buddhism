  第0792部～圣佛母小字般若波羅蜜多經一卷         
   
  
   宋元入藏諸大小乘經·第0792部   
圣佛母小字般若波羅蜜多經一卷   
宋西天中印度惹爛馱啰國三藏沙門天息災奉詔譯      
 
 
　　 
 
圣佛母小字般若波羅蜜多經  
　　如是我聞。一時世尊。在王舍城鷲峰山中。與大比丘眾千二百五十人俱。并諸百千俱胝那庾多菩薩。復有百千俱胝那庾多梵王帝釋護世。諸大眾等恭敬圍繞。  
　　爾時世尊于吉祥寶藏師子座上結跏趺坐。是時圣觀自在菩薩摩訶薩即從座起。偏袒右肩右膝著地。瞻仰尊頭目不暫舍。合掌恭敬歡喜踴躍。頭面禮足而白佛言。世尊唯愿世尊為我說是小字般若波羅蜜多經。令諸眾生得聞是法獲大福德。一切業障決定消除。當來速獲無上菩提。若有眾生發至誠心。受持讀誦此真言者。隨所求愿決定成就無諸魔難。  
　　爾時世尊告圣觀自在菩薩摩訶薩。善哉善說是言。善哉善哉善男子。汝能如是至心。為諸眾生令得安樂長壽。善男子汝應諦聽。至心聽我說是小字般若波羅蜜多經。若諸眾生聞說是法獲大福德。一切業障皆悉消除。決定速證無上正等菩提。若有眾生發心受持此真言者。無諸魔事皆得成就。  
　　是時圣觀自在菩薩摩訶薩。復白佛言世尊善逝今說。為諸眾生令得安樂。  
　　爾時世尊而于一時。入三摩地名解脫一切眾生。從定起已眉間毫相。放百千俱胝那庾多光明。此大光明普照一切諸佛剎土。所有無量眾生蒙光照曜。皆得決定速證阿耨多羅三藐三菩提。所有地獄一切眾生皆獲安樂諸佛剎土六種震動。于諸佛上又雨上妙栴檀沉水細粖之香以用供養。  
　　爾時世尊說此般若波羅蜜多經。是時所有一切菩薩摩訶薩。各各發起平等之心。發起慈愍心。發起憶念利他心。發起遠離一切罪障心。發起種種利益之心。發起般若波羅蜜多心。是時世尊告圣觀自在菩薩摩訶薩。汝等諦聽我今為汝。說是圣佛母小字般若波羅蜜多真言曰。  
　　曩莫(入一)舍(引)吉也(二合反二)母曩曳(引三)怛他(去引)誐哆(引)野(引四)[口*栗]喝(二合)帝(引五)三么藥(二合反)訖三(二合)沒[馬*犬](引)野(六)怛儞也(二合反)他(引八)母[寧*頁](引)母[寧*頁](引九)摩賀(引)母曩曳(引十)娑嚩(二合引)賀(引十)  
　　佛告圣觀自在菩薩摩訶薩言。此圣佛母小字般若波羅蜜多真言。一切諸佛由是得阿耨多羅三藐三菩提。我亦由是小字般若波羅蜜多真言故。得成無上正等菩提。往昔有佛亦名釋迦牟尼如來。于彼佛所聞說是法。彼佛說言如是三世一切諸佛。由斯法故方得成佛。  
　　佛復告圣觀自在菩薩摩訶薩言。我今為汝授其記別。汝于人間未來世中得成佛道。號普放光明吉祥。寶峰王如來應正等覺。汝得聽聞如是妙法。應當受持讀誦若自書寫若教人書思惟解了。復能為他一切眾生廣說其義。令彼書寫是經。于己舍宅受持讀誦。于未來世速成無上正等菩提。是時一切如來同證汝等。我今為汝復說般若波羅蜜多陀羅尼曰。  
　　怛儞也(二合反)他(引一)唵(引二)惹(仁左反下同)野惹野(二)缽訥么(二合引)避(引三)遏嚩(無可反)銘(引四)薩啰(來假反下同)薩哩抳(尼貞反下同五)尾哩尾哩(六)尾啰(引)尾哩(七)企哩企哩(八)儞嚩哆(去)弩(鼻音九)播(引)攞[寧*吉](寧吉反十)沒度(引)哆(引)啰抳(十一)布啰抳(十二)布啰野(十三)婆(去)誐嚩(武末反)帝(十四)薩[口*栗]嚩(二合引)[口*商](引十五)么么(此處稱名十六)布啰野(十七)薩[口*栗]嚩(二合)薩怛嚩(二合引)難(上)左(十八)薩[口*栗]嚩(二合)嚩[口*栗]么(二合引十九)嚩啰拏(引)[寧*吉](二十)尾戍(引)馱野(二十一)尾戍(引)[馬*犬]野(二十二)沒[馬*犬](引)地瑟姹(二合引)[寧*頁]曩(引二十三)娑嚩(二合引)賀(二十四引)  
　　佛告圣觀自在菩薩摩訶薩。此勝妙法般若波羅蜜多陀羅尼。是能出生一切諸佛菩薩之母。若有眾生暫聞是法。所作罪障悉皆消滅。此法一切諸佛及眾菩薩。經百俱胝劫說其功德不能得盡。若能受持讀誦此陀羅尼者。便同入一切曼拏攞中得受灌頂。又如受持一切真言皆獲成就。是時圣觀自在菩薩而白佛言。世尊何故復說此般若波羅蜜多陀羅尼。世尊告言我為愍念一切少善方便懈怠眾生。是故說此般若波羅蜜多陀羅尼。令彼受持讀誦。若自書寫若教他書。此等一切眾生。速疾證得無上菩提。如是如是世尊善說是般若波羅蜜多陀羅尼。是時圣觀自在菩薩摩訶薩復白佛言。世尊此法實未曾有。世尊此法實未曾有。善逝世尊大慈。為欲救度一切少善方便懈怠眾生。令得利益安樂說斯妙法。是時世尊說此經已。諸大聲聞并諸菩薩摩訶薩。一切世間天人阿蘇啰彥達嚩等。聞佛所說皆大歡喜。信受奉行作禮而退。  

 上一部：乾隆大藏經·宋元入藏諸大小乘經·最勝佛頂陀羅尼經一卷  下一部：乾隆大藏經·宋元入藏諸大小乘經·消除一切閃電障難隨求如意陀羅尼經一卷 



  
乾隆大藏經·宋元入藏諸大小乘經·圣佛母小字般若波羅蜜多經 
  