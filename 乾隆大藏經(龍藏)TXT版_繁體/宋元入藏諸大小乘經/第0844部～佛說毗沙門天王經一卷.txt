  第0844部～佛說毗沙門天王經一卷         
   
  
   宋元入藏諸大小乘經·第0844部   
佛說毗沙門天王經一卷   
宋朝散大夫試鴻臚卿傳教大師法天奉詔譯      
 
 
　　 
 
佛說毗沙門天王經  
　　如是我聞。一時佛在舍衛國祇樹給孤獨園。爾時毗沙門天王。與百千無數藥叉眷屬。于初夜分俱來佛所。放大光明照只陀園一切境界。五體投地禮世尊足。住立一面合掌向佛以偈贊曰。  
　　歸命大無畏　　正覺二足尊 
　　諸天以天眼　　觀我無所見 
　　過現未來佛　　三世慈悲主 
　　一一正遍知　　我今歸命禮  
　　爾時毗沙門天王說此偈已。白佛言世尊。有諸聲聞苾芻苾芻尼優婆塞優婆夷。或于曠野林間樹下經行坐臥。我此藥叉非人之類。有信佛言者有少信之者。復有無數諸惡藥叉不信佛言。惱亂有情令不安隱。善哉世尊所有阿吒曩胝經能為明護。若有苾芻苾芻尼優婆塞優婆夷及諸天人。受持讀誦禮敬供養廣為人說。皆能衛護為作吉祥。爾時會中有諸正信藥叉之眾。合掌白言。唯愿天王說此經典我等樂聞。時毗沙門天王默然受請。即向佛前頭面禮足。承佛威神告藥叉言。今此經典若有所得宣布流通。能除眾生一切煩惱。是故我今歸依頂禮。  
　　東方世界有乾闥婆主名曰持國。具大威德身放光明。譬如日出普照世間。統領眷屬乾闥婆眾恭敬圍繞。歌舞作唱而受快樂。有九十一子同名帝釋。有大勢力勇猛暴惡。見佛世尊歸依頂禮尊重恭敬。觀此非人而能禮敬。彼持國天王守護東方。如佛行行如是護世。是故我今稽首歸命正遍知明行足無上寂靜。  
　　南方世界有鳩盤拏主名尾嚕茶迦。具大威德身有光明。如日照世亦如大海深廣無邊。彼諸凡夫不可測度。統領眷屬鳩盤拏眾恭敬圍繞。歌舞作唱而受快樂。有九十一子同名帝釋。有大勢力勇猛暴惡。見佛世尊歸依頂禮尊重恭敬。觀此非人而能禮敬。彼鳩盤拏主守護南方。如佛行行如是護世。是故我今稽首歸命正遍知明行足無上寂靜。  
　　西方世界有大龍主名尾嚕博叉。有大威德光明遠照。統領眷屬諸大龍眾恭敬圍繞。歌舞作唱而受快樂。有九十一子同名帝釋。有大勢力勇猛暴惡。見佛世尊歸命頂禮尊重恭敬。觀此非人而能禮敬。彼大龍主守護西方。如佛行行如是護世。是故我今稽首歸命正遍知明行足無上寂靜。  
　　北方世界有藥叉名俱吠啰。有大威德身光熾盛如大火焰。統領眷屬藥叉之眾恭敬圍繞。歌舞作唱而受快樂。有九十一子同名帝釋。有大勢力勇猛暴惡。見佛世尊歸依頂禮尊重恭敬。觀此非人而能禮敬彼藥叉主守護北方。如佛行行如是護世。是故我今稽首歸命正遍知明行足無上寂靜。  
　　復次北方世界。人壽千歲命不中夭。地無耕種人不執作。飲食自然色香具足。資益諸根身體光潤。處處皆有花果樹木流泉池沼。隨意游戲如受天樂。如是東方持國南方尾嚕茶迦。西方尾嚕博叉北方俱吠啰。各以威德護四大洲。  
　　復次乾闥婆主。有藥叉女眾有乘象者。有乘馬者有乘駝者。有乘水牛者有乘羊者。有乘蛇者有乘飛禽者。有乘童男者有乘童女者。以象前引。于虛空中密詣諸方。種種變化隨意自在。亦能守護人不可見。若諸藥叉形容丑惡種種差異。亦如飛禽往虛空中。自在游行亦密護人。其名曰阿吒曩吒俱曩吒波里俱娑曩吒曩拏曩拏布里迦等。及藥叉女眾。皆住北方阿拏迦嚩帝大城。又此大城有一宮殿。于其四邊有九十九池。水甚深廣名曰地池。泉源通流亦能降雨。復有多種花果樹木。所謂供俱婆迦俱啰啰迦么花等。果味甘美眾所愛樂。頻伽孔雀種種諸鳥常出妙音。彼有天子名曰勇猛。并諸眷屬亦住是宮守護國界。時毗沙門天王承佛慈力。次第宣說真言曰。  
　　怛儞也(二合)他(引)伊梨彌梨伊隸緊吒母隸呬隸緊致母隸賀那彌護努里努(一合)彌矯里巘馱(引)里虞努呬儞烏枳護枳娑嚩(二合引)賀(引)  
　　爾時毗沙門天王說真言已。白佛言世尊。復有諸大乾闥婆眾。與我而為兄弟。其名曰欲么睹樂么睹歌么多么羅么睹么度么多花醉恒醉吉祥醉財醉難禰迦青蓮華白蓮華月半尼羅俱枳羅成凍母嚕五髻妙色金么拏尾輸俱蜜里(二合)賀娑波(二合)帝王野嚩帝惹誐睹誐帝。如是等乾闥婆眾。迷惑惱亂一切眾生。若有惱亂有情而不舍離者。聞此真言頭破作七分。如阿梨樹枝真言曰。  
　　怛儞也(二合)他(引)供睹梨供睹羅曀呬娑那(引)曼底計娑那伴尼底計底瑟吒(二合)努瑟吒(二合)滿度細娑嚩(二合引)賀(引)  
　　世尊若有聲聞苾芻苾芻尼優婆塞優婆夷。于此經中受持讀誦禮敬供養廣為人說。彼乾闥婆及父母兄弟男女眷屬等。皆不能為害。常來親近侍奉衛護。若有惱害者即失威力。不得乾闥婆三昧。頭破作七分如阿梨樹枝。亦不得往阿拏迦嚩帝大城中住。  
　　世尊若有聲聞苾芻苾芻尼優婆塞優婆夷。于此經中受持讀誦。禮敬供養廣為人說。彼閉舍左及父母兄弟男女眷屬等皆不能為害。常來親近侍奉衛護。若有惱害者即失威力。不得閉舍左三昧。頭破作七分如阿梨樹枝亦不得往阿拏迦嚩帝大城中住。真言曰。  
　　怛儞也(二合)他(引)護彌(引)護彌(引)護彌羅(引)嚩帝曳(引)娑嚩(二合引)賀(引)  
　　世尊復有鳩盤拏眾。其名曰難多烏波難多訖里(二合)計輸么賀波啰輸(二合)摩斛那啰捺舍賀娑睹(二合)部彌左嚕末么訖里(二合)瑟拏(二合)路呬多阿婆啰嚩啰拏尾么路禰里伽(二合)啰拏誐里惹曩惹致路捺舍難尼阿里祖(二合)諾迦么迦么迦曀羅巘拏訖里(二合)野虞般多怛啰野(二合)劍末羅跋捺里(二合)迦薩里嚩(二合)囕誐唧怛啰(二合)芻等。如是鳩盤拏眾。迷惑惱亂一切有情。若有惱亂者聞此真言。頭破作七分如阿梨樹枝。真言曰。  
　　怛儞也(二合)他(引)悉里尾悉里悉里尾悉里訖里(二合)瑟拏(二合)蹉誐隸迦啰尼卑孕(二合)誐隸娑嚩(二合引)賀(引)  
　　世尊若有聲聞苾芻苾芻尼優婆塞優婆夷。于此經中受持讀誦。禮敬供養廣為人說。彼鳩盤拏眾及父母兄弟男女眷屬等。皆不能為害。常來親近侍奉衛護。若有惱害者即失威力。不能鳩盤拏三昧。頭破作七分如阿梨樹枝。亦不得往阿拏迦嚩帝大城中住。  
　　世尊若有聲聞苾芻苾芻尼優婆塞優婆夷。于此經中受持讀誦。禮敬供養廣為人說。彼必隸多及彼父母兄弟男女眷屬等。皆不能為害。常來親近侍奉供養。若有惱害者即失威力。不得必隸多三昧。頭破作七分如阿梨樹枝。亦不得往阿拏迦嚩帝大城中住。真言曰。  
　　怛儞也(二合)他(引)喻彌喻彌隸喻彌羅嚩帝曳娑嚩(二合引)賀(引)  
　　世尊我今復說諸大龍眾。其名曰難努波難努難禰嚩嚩穌計里跋捺啰(二合)惹敢(二合)迦卑孕(二合)誐路那地迦啰拏印捺啰(二合)嚩護莎悉帝(二合)迦阿輸俱彌多輸迦尾缽啰(二合)目訖睹惹焰缽帝必里(二合)免多羅唧怛啰(二合)多羅必里(二合)兔[牟*含]唧怛啰(二合)缽啰(二合)賀嚩[口*爾]么賀頗尼所(二合)惹喻底啰穌么賀訖里瑟拏部惹敢(二合)誐么阿惹播羅怛乞叉(二合)嚩摩訖里(二合)瑟拏(二合)舍野摩秫俱(二合)乃至世間行者。如是龍等惱亂有情。聞此真言頭破作七分如阿梨樹枝。真言曰。  
　　怛儞也(二合)他(引)唧隸尾唧隸唧隸尾唧隸虞里巘馱里摩鄧霓贊拏(引)隸娑嚩(二合引)賀(引)  
　　世尊若有聲聞苾芻苾芻尼優婆塞優婆夷。于此經中受持讀誦。禮敬供養廣為人說。彼諸龍眾及彼父母兄弟男女眷屬等。皆不能為害。常來親近侍奉衛護。若有惱害者即失威力。不得龍中三昧。頭破作七分如阿梨樹枝。亦不得往阿拏迦嚩帝大城中住。  
　　世尊若有聲聞苾芻苾芻尼優婆塞優婆夷。于此經中受持讀誦。禮敬供養廣為人說。彼羯吒布怛曩及彼父母兄弟男女眷屬等。皆不能為害。常來親近侍奉供養。若有惱害者即失威力。不得羯吒布怛曩三昧。頭破作七分如阿梨樹枝。亦不能往阿拏迦嚩帝大城中住。真言曰。  
　　怛儞也(二合)他(引)阿閉嚩賀儞(引)嚩帝曳(引)娑嚩(二合引)賀(引)  
　　世尊我今說彼藥叉大將。其名曰印捺啰(二合)穌謨嚩嚕拏缽啰(二合)惹缽帝婆羅捺嚩惹伊舍曩室左(二合)難曩迦么室里瑟姹俱儞建跓儞軍吒摩尼里摩尼里摩尼左啰缽啰(二合)拏那烏波半左迦娑多儗里呬么嚩多布啰拏佉禰啰俱尾吒虞波羅野叉阿吒嚩俱曩啰啰祖[口*爾]那里沙婆唧怛啰(二合)細曩巘馱里舞(二合)禰里伽(二合)舍訖帝(二合)摩多隸半左羅巘拏穌摩曩禰里伽(二合)野叉并諸眷屬帝里(二合)頗隸左帝里(二合)建吒等。乃至世間行者俱是眷屬。若惱亂有情而不舍離者。聞此真言頭破作七分如阿梨樹枝。真言曰。  
　　怛儞也(二合)他(引)呬隸彌隸呬彌隸吉里帝(二合引)母隸呬隸吉里帝(二合)母隸唵凍彌(引)凍彌(引)烏凍么烏凍彌(引)烏企彌企虞(引)努(引)呬(引)部凌(二合)誐里乙里(二合)史散多儞娑嚩(二合引)賀(引)  
　　世尊若有聲聞苾芻苾芻尼優婆塞優婆夷。于此經中受持讀誦。禮敬供養廣為人說。彼諸藥叉及彼父母兄弟男女眷屬等。皆不能為害。若有惱亂者即失威力。不能得藥叉三昧。頭破作七分如阿梨樹枝。亦不能往阿拏迦嚩帝大城中住。  
　　世尊若有聲聞苾芻苾芻尼優婆塞優婆夷。于此經中受持讀誦。禮敬供養廣為人說。彼諸羅剎及彼父母兄弟男女眷屬等。皆不能為害。常來親近侍奉供養。若有惱亂者即失威力。不能得羅剎三昧。頭破作七分如阿梨樹枝。亦不能往阿拏迦嚩帝大城中住。真言曰。  
　　怛儞也(二合)他呬隸呬隸護嚕護嚕喻彌喻彌羅嚩帝曳(引)娑嚩(二合引)賀(引)  
　　毗沙門天王說此阿吒曩胝經已。禮世尊足卻住一面。  
　　爾時釋迦牟尼佛。于夜分中告苾芻眾言。如是此經有大威力能為明護。彼毗沙門天王與無數百千藥叉眷屬。放大光明照只陀園一切境界。說伽他曰。  
　　歸命大無畏　　正覺二足尊 
　　諸天以天眼　　觀我無所見 
　　過去未來佛　　三世慈悲主 
　　一一正遍知　　我今歸命禮  
　　說此偈已而白佛言。有諸聲聞苾芻苾芻尼優婆塞優婆夷。于曠野林間樹下經行坐臥。有諸藥叉非人之類。有信佛言者有少信者。有極惡不信者。惱亂有情令不安隱。說此經典利樂眾生。汝諸苾芻諦聽諦聽。此經真實有大威力能為救護。乃至天人常得密護。汝當受持廣宣流布。說是語已天龍藥叉人非人等皆大歡喜信受奉行。  

 上一部：乾隆大藏經·宋元入藏諸大小乘經·佛說長者施報經一卷  下一部：乾隆大藏經·宋元入藏諸大小乘經·毗婆尸佛經二卷 



  
乾隆大藏經·宋元入藏諸大小乘經·佛說毗沙門天王經 
  