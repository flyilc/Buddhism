  第0904部～佛說秘密八名陀羅尼經一卷         
   
  
   宋元入藏諸大小乘經·第0904部   
佛說秘密八名陀羅尼經一卷   
宋朝散大夫試光祿卿明教大師法賢奉詔譯      
 
 
　　 
 
佛說秘密八名陀羅尼經  
　　如是我聞。一時佛在舍衛國祇樹給孤獨園。與大比丘眾千二百五十人俱。復有諸菩薩摩訶薩眾。金剛手而為上首。  
　　爾時世尊告金剛手菩薩大秘密主言。如汝本部號金剛部。于持明藏中最上甚深秘密之法。眾生淺識根器狹劣。于秘密義難信難解。汝已先說難信解法。汝不依法非曰圣人。得名不善亦曰難調。金剛手我今于汝金剛部中。略說汝之秘密八名及陀羅尼。是陀羅尼若持誦者。于諸所求易得成就。若人聞此陀羅尼經。發至誠心受持讀誦者。是人所有無間罪業悉皆消滅。持是經時法威力故。所有八萬四千俱胝那由他諸惡魔眾。退散馳走十方世界。若人聞此陀羅尼歡喜愿樂者。是人不持戒者得戒完具。非梵行者得成梵行。非寂靜者得成寂靜。乃至得見諸佛菩薩歡喜安慰。施所求愿令得成就。  
　　爾時金剛手菩薩蒙佛誨責。頭面作禮白言世尊。我先所說誠如圣旨。唯愿世尊不舍大悲。普為現在及與未來一切眾生。宣說于我八種秘密名宇及陀羅尼。令諸眾生獲大利益。  
　　佛告金剛手言。諦聽諦聽。我于最勝持明藏金剛部中。說汝秘密八名。一名象耳。二名妙莊嚴。三名功德寶海。四名無動。五名真實云。六名可愛色相。七名焰光。八名妙色。金剛手此即是汝秘密八名。即說陀羅尼曰。  
　　那謨(引)沒馱(引)野(一)那謨(引)達哩摩(二合)野(二)那謨(引)僧伽(引)野(三)那謨(引)嚩日啰(二合)播(引)拏野(四)怛[寧*也]他(引五)遏致(引六)渴啰致(引七)蘇(引)摩目契(八)薩哩啰(二合)哥(引)哩也(二合)尼娑(引)達野(九)呬哩(十)彌哩(十一)咥尼(十二)悉殿睹滿怛啰(二合)缽那(引)莎(引)賀(引十三)  
　　佛告金剛手菩薩言。如是秘密名及陀羅尼。若復有人受持讀誦者。是人于七俱胝那由他百千劫不墮地獄臨命終時諸佛菩薩。現身面前安慰說法。命終之后生兜率陀天。  
　　佛說是經已。金剛手菩薩等諸菩薩。及一切世間天人阿修羅乾闥婆人非人等。聞佛所說皆大歡喜信受奉行。  

 上一部：乾隆大藏經·宋元入藏諸大小乘經·佛說寶賢陀羅尼經一卷  下一部：乾隆大藏經·宋元入藏諸大小乘經·觀自在菩薩母陀羅尼經一卷 



  
乾隆大藏經·宋元入藏諸大小乘經·佛說秘密八名陀羅尼經 
  