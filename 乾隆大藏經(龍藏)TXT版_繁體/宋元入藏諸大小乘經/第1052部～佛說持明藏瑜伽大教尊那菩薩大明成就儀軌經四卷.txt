  第1052部～佛說持明藏瑜伽大教尊那菩薩大明成就儀軌經四卷         
   
  
   宋元入藏諸大小乘經·第1052部   
佛說持明藏瑜伽大教尊那菩薩大明成就儀軌經四卷   
宋西天三藏朝散大夫明教大師法賢奉詔譯      
 
 
　　 
 
佛說持明藏瑜伽大教尊那菩薩大明成就儀軌經卷第一 
龍樹菩薩于持明藏略出 大明成就分第一  
　　爾時世尊言。此大毗盧遮那如來瑜伽大教。若有善男子。樂欲修習諸成就法者。應于是教尊那菩薩大明法中。一心專注精勤修習。于所愿求無不成就。若有行人。欲作最上殊勝成就者。先于大海岸邊。誦尊那菩薩根本大明。造沙塔六洛叉得數滿已。于所求事必獲成就。  
　　復次若欲求見觀自在菩薩。或多羅菩薩或金剛手菩薩等。如前修習。是諸菩薩必為現身。安慰行人與滿所愿。乃至或作敬愛等法。或求種種圣藥。或求阿蘇啰王位。或求持明天位。如是之事必獲成就。若久久修習專注不退。乃至菩薩之位亦可獲得。  
　　復次行人若于佛塔前或菩提道場。所持誦大明一俱胝。誦數滿已得阿羅漢。現身與語獲大利益。此后與阿羅漢同行亦同其威德。又復行人往前正覺山頂。于佛塔前常持缽食。誦大明一俱胝。誦數滿已。得見金剛手菩薩。菩薩自引行人人吉祥門。告行人言汝入此門。無諸魔難所求愿滿。離一切怖受大快樂。而于將來得見慈氏。聞說妙法證菩薩地乃至或得阿吠嚩哩底迦菩薩之位。又復行人或往尾補羅山頂。一切潔凈常持缽食。于有舍利像前。隨力備辦香花燈涂而作供養。誦大明三洛叉。至數滿已。行人別備廣大供養。行人倍加潔凈齋戒。至十五日竟日連夜持誦不輟。金剛手菩薩決定現身引接行人。往自本宮及游吉祥門。令行人入得延壽命齊于日月。又復行人往三道寶階佛塔之處。常持缽食右繞佛塔。誦大明一俱胝。誦數滿已。得見無能勝及訶利帝等所求如意。其訶利帝接引行人。往自本宮與種種圣藥。其無能勝現身。為行人說法令證菩提道及授與圣藥。變行人身具殊勝相。及得一切菩薩接引證道。乃至速坐菩提道場。此尊那大明。乃是一切如來及諸菩薩同所宣說。能與眾生作大利益。乃至獲得無上正等正覺。  
　　復次若有眾生。作大惡業無有善種。于菩提心無由生起。菩提分法永不獲得。如是之人忽遇知識。誦此大明一歷耳根。重罪減劣善種即生。何況行人恒常持誦專注精勤。如是之人求成就者決定獲得。  
觀智成就分第二之一  
　　復次行人。若欲修習諸成就法者。先須修習觀智。及諸印相皆令精熟。無使謬誤方可求諸悉地。若于尊那菩薩法中求悉地者。先觀尊那菩薩根本微妙字輪安自身分。所謂觀唵字安頭上。觀左字安兩目。觀隸字安項頸。觀卒字安兩臂。復觀隸字安心上。觀尊字安于臍中。觀禰字安兩股。觀莎字安兩腨。行人觀此尊那根本微妙字相。于己身分一一分明已。是人先身所作。一切罪業悉能除滅。所求悉地決得成就。或作息災增益敬愛調伏等法。所誦大明各各差別。作息災法所誦大明曰。  
　　唵(引)左隸(引一)祖隸(引二)尊禰(引)莎(引)賀(引三)  
　　作增益法所誦大明曰。  
　　唵(引)左隸(引一)祖隸(引二)尊禰(引)冒沙吒(半三)  
　　作敬愛法大明曰。  
　　唵(引)左隸(引一)祖隸(引二)尊禰(引)曩莫(三)  
　　作調伏法大明曰。  
　　唵(引)左隸(引一)祖隸(引二)尊禰(引)[口*弱]呬吽[口*癹]吒(半音三)  
　　若作如上四法。必須請召本尊及眾賢圣。作法竟卻發遣。  
　　句召大明曰。  
　　唵(引)左隸(引一)祖隸(引二)尊禰(引)紇哩(二合引三)  
　　發遣大明曰。  
　　唵(引)左隸(引一)祖隸(引二)尊禰(引)吽(引三)  
　　復次行人作曼拏羅時。欲請本尊及句召壇中賢圣者。先誦枳里枳里金剛大明而作潔凈。大明曰。  
　　唵(引)枳里枳里(一)嚩日啰(二合)吽(引)癹吒(半音二)  
　　誦此明作潔凈已。行人觀想本尊尊那菩薩。于色究竟天下降來。入曼拏羅中。又想曼拏羅中有師子之座。蓮華普遍種種裝嚴。即結獻座印及誦獻座明。請菩薩坐已。即結菩薩根本印。及誦根本大明供養菩薩。行人即言菩薩善來。及獻閼伽等。然后作法持誦。  
　　又復行人依法作曼拏羅。及結界灑凈已。行人于曼拏羅前。端坐正念作于觀想。想前根本微妙字輪。安諸身分。初想一切如來在于頂上。作此想時用結三昧印。次想左字在于兩目。當用佛眼印。又想此字轉變成輪王有大力勢。次想隸字作黑色在于項頸用結螺印。即轉變成大忿怒不動尊明王。手執劍及罥索。次想卒字現于心上。即變成佛身作赤色有四臂。二手作合掌頂禮相。二手作說法印降伏諸魔相。復想隸字現于兩臂。當用莎悉帝迦印。一臂上變成不空罥索菩薩。面有三目。一臂上變成觀自在菩薩。身作黃色。次想尊字現于臍輪。當用尊那本印。變成本尊尊那菩薩。若觀十八臂身作白色。若觀六臂身作黃色。若觀四臂身作赤色。隨所觀相得現前已。想此菩薩能于三界作大利益。次想禰字現于兩股。用吉祥印。即變成佛及菩薩。能成辦一切事。次想莎字現于兩腨。復用螺印劍印。左腨上變成仡啰賀覲禰。右腨上變成惹致儞。次想賀字現于兩足。用蓮華印。即變成嚩日啰曩契明王。手執罥索。次用佛眼菩薩印及佛眼菩薩大明。加持五處。明曰。  
　　唵(引)嚕嚕娑普(二合)啰(一)入嚩(二合)攞底瑟吒(二合引二)悉馱路左儞(引三)薩哩嚩(二合引)哩他(二合)娑(引)達儞娑嚩(二合引)賀(引四)  
　　復次行人作觀智已。從座起立作合掌頂禮印。及誦大明曰。  
　　曩莫颯缽多(二合)喃(引一)三藐訖三(二合)沒馱俱胝喃(引二)曩莫左隸(引三)尊禰(引)曩莫(四)  
　　此大明力能破眾魔。無有魔及魔天敢違逆者。次用發遣印發遣諸魔。使于行人無諸難事。發遣魔印。以左手展舒作搖動令去勢。右手作三昧金剛相。安在腰右側。以左足踏地作忿怒。誦大明曰。  
　　曩莫(一)阿左隸(引二)祖隸(引三)尊禰(引四)賀曩(五)那賀(六)摩他(七)尾特網(二合)薩踰娑(引)啰野多(八)吽(引)癹吒(半音九)  
　　次作結界印。以二手于虛空十方上下。旋動如風相成印。即誦大明曰。  
　　唵(引)左隸(引一)祖隸(二)尊禰(引三)達迦達迦(四)入嚩(二合)攞入嚩(二合)攞(五)薩哩嚩(二合)禰輸(六)滿馱滿馱(七)吽(引八)  
　　此明可于一切處用結界。次用一切成就明。加持涂香及凈水。入曼拏羅灑凈已。即結樓閣印。以二手平仰相叉微屈。舒二頭指二拇指。附二頭指側成印。結此印時。想最上殊妙宮殿樓閣。得現前已。復想微妙字化成種種殊妙蓮華裝嚴師子之座。作觀成已。即誦請召大明。請召本尊及眾賢圣。入中處座。隨以本部安為中座。若以尊那為本部。即以尊那為中座。即觀想尊那菩薩一十八臂。身白如秋月色。著于白衣種種裝嚴。以[王*車]璖為腕釧。十指皆有環裝嚴。面有三目。最上左右二手作說法相。右第二手作施無畏相。第三手持劍。第四手執實鐸。第五手執尾惹布啰果。第六手執鉞斧。第七手持鉤。第八手執金剛杵。第九手持數珠。左第二手持如意寶幢。第三手持蓮華。第四手持軍尼。第五手持罥索。第六手持輪。第七手持螺。第八手持賢瓶。第九手持般若波羅蜜多經。于右邊安佛眼菩薩及眾賢圣。左邊安金剛手菩薩觀自在菩薩。諸余菩薩及眾賢圣。隨意安布已。復用一切成就明及佛眼菩薩明。加持閼伽及香花。焚香奉上本尊及眾賢圣。即白言。菩薩及諸賢圣以我信心及依三昧力。所奉上閼伽香花等。唯愿慈悲受我供養。其閼伽水。若作息災法用乳汁大麥同作。若作增益法加脂麻。若作調伏法加血及蕎麥同作。閼伽所用盛閼伽器亦差別。即說請召印以沐浴印。改二拇指附頭指側。如鉤相成印。請召大明曰。  
　　曩莫三貌訖三(二合)沒馱俱胝喃(引一)伊呬婆誐嚩底(二)壹瑟吒(二合引)禰(引)嚩多(引)地瑟致(二合)帝(引三)唵(引)左隸(引四)祖隸(引五)尊禰(引六)[口*弱][口*弱]娑嚩(二合引)賀(引七)  
　　誦此明已。當誦獻座大明曰。  
　　唵(引)迦摩攞娑嚩(二合引)賀(引)  
　　次說劍印。亦為不動尊明王印。以左手拇指無名指小指作拳。舒頭指中指。以右手頭指中指。入左拳中。余指亦作拳成印。不動尊大明曰。  
　　曩莫三滿多嚩日啰(二合引)赧(引一)唵(引)阿左攞迦(引)[加/手](二)贊噥(女江反)娑(引)達野吽(引)癹吒(半音三)  
　　次說三昧耶印。以右手拇指捏小指甲。余指如金剛杵相成印。結此印誦三昧耶大明曰。  
　　唵(引)商羯哩(引一)三摩曳娑嚩(二合引)賀(引二)  
　　次獻閼伽印。以沐浴印只改磔大拇指。安頭指側作合掌相成印。大明曰。  
　　唵(引)左隸(一)祖隸(二)尊禰(三)阿哩伽(二合)婆誐嚩底(四)缽啰(二合)帝(引)蹉娑嚩(二合引)賀(引五)  
　　獻閼伽已。行人合掌作是言。大菩薩唯愿慈悲受此供養。行人復以金剛橛印。結界除魔。以金剛杵為界。所結界隨法作用。或作大惡法時。結此印以右手頭指如鉤。拇指如針安于下面。此是橛印大明曰。  
　　唵(引)尊禰儞(一)計(引)攞野娑嚩(二合引)賀(引二)  
　　結金剛界印。不改前印以右手頭指如鉤。左手頭指直豎成印。于虛空中旋動。結金剛界大明曰。  
　　唵(引)尊禰(引)儞(一)缽啰(二合引)迦啰野娑嚩(二合引)賀(引二)  
　　復次結金剛半惹啰印。不改前印以二頭指二中指相捻。于頭上動搖成印。大明曰。  
　　唵(引)尊禰儞(一)半惹啰娑嚩(二合引)賀(引二)  
　　次結根本印。念根本大明三遍。次結大印及誦大明七遍。次結三叉印。以二手作拳。各舒頭指中指無名指如三叉成印。大明曰。  
　　唵(引)尊娑嚩(二合引)賀(引)  
　　次結搗杵印。以二手作拳。以二拇指相交成印。大明曰。  
　　唵(引)左隸(引)吽(引)  
　　次結幡印。以左手頭指中指。各豎立而作動搖成印。大明曰。  
　　唵(引)尊。  
　　次結幢印。以右手作拳。直豎頭指中指成印。大明曰。  
　　唵(引)尊。  
　　次誦不動尊心明。及金剛曩佉心明。加持香花等為潔凈供養。不動尊心明曰。  
　　唵(引)[亢*欠](呼郎切引一)吽(引)癹吒(半音二)  
　　次誦金剛曩佉心明曰。  
　　唵(引)[口*爾]曩[口*爾]俱(半音)  
　　次結涂香印。以右手拇指。捏頭指頭。展舒余指。結此印及誦明加持涂香。奉上本尊及眾賢圣。大明曰。  
　　唵(引)隸(引)娑嚩(二合引)賀(引)  
　　次結花印。即不改前印誦大明曰。  
　　唵(引)尊娑嚩(二合引)賀(引)  
　　次結香印。以右手拇指。捏中指頭節成印。誦大明曰。  
　　唵(引)隸(引)娑嚩(引二合)賀(引)  
　　次結出生印。以左手拇指。與頭指相捻成印。即誦獻食明曰。  
　　唵(引)尊娑嚩(二合引)賀(引)  
　　次結獻燈印。以右手拇指。捏中指第一節成印。大明曰。  
　　唵(引)禰(引)娑嚩(二合引)賀(引)  
　　如上所說奉獻佛及賢圣諸供養具。乃至飲食香花等。所有印及大明。各隨本部先后次第施設。若作息災等法先用涂香等。然后結獻供養印。或作觀想或內或外。一切供養奉上賢圣。  
　　次結大印。以二手各作拳。安于心想。二掌內各有阿字成印。以此印獻諸賢圣。  
　　次結蓮華印。以二手相合。八指各相離豎如蓮華相二拇指屈入掌成印。結此印獻諸賢圣大明曰。  
　　唵(引)左隸(引一)祖隸(引二)尊禰(引三)室哩(二合引)洛剎彌(二合引)冒沙吒(半音四)  
　　次結根本印。以二手作合掌。舒二拇指入掌中成印。根本明曰。  
　　唵(引)尊怛啰(二合引)野(引)阿娑怛啰(三合)劍(一)唵(引)祖底娑普(二合)啰(二)阿缽娑怛囕(二合)唵(引)尊賀曩曩(引)啰贊(三)  
　　次結八輻輪印。以二手相倒。展舒磔開十指。以右手壓左手背成印。于頂上動搖誦大明曰。  
　　唵(引)尊(一)缽啰(二合)娑普(二合)啰作訖囕(二合二)  
　　次結罥索印。以二手相合。以二無名指如鎖成印。誦大明曰。  
　　唵(引)尊吽(引)癹吒(半音)  
　　次結鉤印。以左手拇指無名指小指頭指。屈如鉤成印。誦大明曰。  
　　唵(引)左隸(引一)祖隸(引二)尊禰(引)紇哩(二合引三)  
　　次結獻廣大供養印。以二手合掌。十指屈第三節。各不相著成印。安頂上。行人結此印時。發不可思議心。無我所心無取舍心。復觀想世間一切殊妙香花珍寶。乃至寶山及大海中寶藏。一切之物悉皆現前。用獻一切佛及菩薩。以此功德回施真如法界。復運心以我所作如是供養。所獲福力展轉變成無量供養。奉獻十方一切如來。及諸菩薩大會之眾。愿佛菩薩不舍大慈攝受供養。廣大普供養明曰。  
　　曩莫薩哩嚩(二合一)怛他(引)誐帝(引)毗踰(二合引二)尾濕嚩(二合)目契(引)毗藥(二合三)薩哩嚩(二合)他(引四)朅(五)三母捺誐(二合)帝(引六)娑頗(二合)啰呬[牟*含](七)誐誐曩劍娑嚩(二合引)賀(引八)  
佛說持明藏瑜伽大教尊那菩薩大明成就儀軌經卷第二 
觀智成就分第二之二  
　　復次贊嘆三寶及諸賢圣。  
　　贊佛曰。  
　　我佛以大悲　　調伏諸眾生 
　　成福功德海　　是故我贊禮  
　　贊法曰。  
　　真如之妙理　　能壞諸惡趣 
　　利生住寂靜　　是故我贊禮  
　　贊僧曰。  
　　堅固持戒行　　證入解脫門 
　　住最功德剎　　是故我贊禮  
　　贊尊那菩薩及諸賢圣。  
　　唵(引)洛乞叱彌(三合)攞乞叉(二合)拏禰尾(引一)薩哩嚩(二合)洛乞叉(二合)拏曼尼多(引二)奔拏也(二合)[牟*含]誐攞[牟*含]誐攞也(二合三)設啰拏惹誐多必哩(二合)野(引四)騷摩也(二合)蘇摩曩娑(引)禰嚩也(二合一)嚩啰(引)賀嚩啰那(引)必哩(二合)野(引二)缽訥摩(二合引)娑曩(引)缽訥摩(二合)目契(引三)尾摩攞(引)尾摩隸(引)乞叉(二合)拏(四)俱摩(引)哩(引)迦(引)稅(引)多(引)婆(引)娑(引一)烏那野(引)哩迦(二合)三摩缽啰(二合)婆(引二)惹曩儞(引)誐哩惹(二合)儞鼻摩(引三)摩賀(引)彌(引)具(引)伽嚩哩沙(二合)尼(引四)阿彌多(引)阿蜜哩(二合)多(引)婆(引)娑(引一)阿惹啰(引)阿摩啰(引)度嚕(二合)嚩(引二)悉馱(引)悉馱(引)攞野(引)傲哩(引三)播(引)怛啰(二合)賀娑多(二合引)[口*爾]帝寅(二合)涅哩(二合)野(引四)捺舍波(引)啰彌多(引)缽啰(二合引)缽多(一)捺舍部(引)彌數僧悉體(二合)多(引二)底哩(二合)路迦惹曩儞(引)達儞也(二合引三)阿彌多(引)哩他(二合)缽啰(二合)娑(引)達儞(引四)惹誐娑啰乞叉(二合)女捺喻(二合)訖多(二合引一)缽啰野(引)訖哩(二合)缽野(引)禰多(引二)誐(引)野底哩(二合引)薩哩嚩(二合)沒馱(引)喃(引三)娑(引)尾底哩(二合)左[口*爾]努啰娑(引四)怛啰(二合引)拏部(引)多(引)惹誐馱(引)底哩(二合一)莎哩誐(二合)摩(引)哩誐(二合)缽啰(二合)捺哩沙(二合)喃(二)壹蹉(引)嚕波摩賀(引)摩(引)野(引三)曩(引)曩(引)儞哩摩(二合引)拏嚕閑尼(引四)  
　　缽啰(二合引)帝賀(引)哩野(二合)摩護(引)娑(引)賀(引一)奔尼也(二合)三婆(引)啰三勃哩(二合)多(引二)惡乞叉(二合)野(引)惡乞叉(二合)啰(引)戍儞也(二合引三)扇(引)多(引)建(引)多怛閉(引)悉體(二合)多(引四)  
　　[亭*夜](切身引)曩(引)賀(引)啰摩賀(引)薩埵(引一)薩埵(引)曩(引)必哩(二合引)底嚩娑攞(引二)建(引)多(引)啰多(引)啰尼(引)訥哩誐(二合引三)薩哩嚩(二合)商迦(引)缽啰(二合)謨左儞(引四)惹演帝(引)惹(引)多吠(引)那(引)左(一)沒啰(二合)憾摩(二合)羯臘波(二合)摩努惹嚩(引二)散[亭*夜](切身引)迦(引)播(引)里儞(引)寫(引)摩(引三)摩曩娑(引)摩(引)曩細部多(引四)昝(惹敢切)虞梨曩(引)儗儞(引)虞呬也(二合一)蘇婆誐(引)必哩(二合)野捺哩沙(二合)曩(引二)達啰尼(引)馱(引)啰尼(引)尊那(引三)嚩儞也(二合引)底哩(二合)部(引)嚩儞(引)莎哩(引四)幡(引)波室祖(二合引)多(引)啰尼(引)布(引)瑟尼(二合引一)紇哩(二合)瑟致(二合)那(引)扇(引)底那(引)以儞(引二)達哩摩(二合)誐哩婆(二合引)母儞嚩啰(引三)儞(引)馱(引)沒提薩啰莎帝謨乞叉(二合)尼(引四)薩哩嚩(二合)薩埵(引)喃(引一)那(引)攞儞(引)薩哩嚩(二合)枳攞尾(二合)沙(引二)砌(引)那儞(引)婆嚩缽舍(引)喃(引三)星賀沒啰(二合)多缽吒沒哩(二合)多(引四)阿波啰(引)[口*爾]多(引)路迦羯哩(引一)薩哩嚩(二合)訥哩誐(二合)底儞嚩(引)啰尼(引二)騷(引)婆(引)誐也(二合)那(引)嚩虎部惹(引三)底哩(二合)路迦惹曩儞(引)室嚩(引四)訖哩(二合)瑟拏(引二合)[口*爾]曩嚩底(引)阿(引)哩也(二合引一)薩哩嚩(二合)摩(引)啰缽啰(二合)摩哩那(二合)儞(引二)薩哩嚩(二合)沒提(引)缽啰(二合)設娑多(二合引)野(三)三勃哩(二合)多(引)野虞尼(引)哩虞(二合)嚨(四)阿嚩路吉多僧倪也(二合)野(一)曩謨(引)[寧*吉](切身)怛也(二合)訖哩(二合)播(引)怛摩(二合)儞(引二)摩賀(引)嚩攞(引)野贊拏(引)野(三)尾彌也(二合引)啰(引)惹(引)野娑(引)達吠(引四)訥哩難(二合引)多那摩迦(引)夜(引)野(五)曩莫悉帝(二合引)嚩日啰(二合)播(引)拏曳(引六)  
　　復次行人如是贊三寶及本尊尊那菩薩已。合掌志心發露懺悔云。某甲自從無始已來至于今日。輪回諸趣作大惡業行不善法。自作教他見聞隨喜。如是之業無量無邊。對佛菩薩發露懺悔。從今已去更不敢作。愿佛菩薩大慈大悲。受我懺悔。又復說言我某甲從今已后。直至坐于菩提道場。誓畢。歸依正等正覺無上如來寂靜法界。乃至歸依四方所有阿吠嚩哩底迦大菩薩眾。乃至為佛菩薩舍于身命無所悔吝。惟愿慈悲攝受于我。又復說言。我某甲從今已去。直至坐于菩提道場。于蘊處界諸所有法。一切無我無取無舍。離一切相自性虛空本來平等。亦復不生虛空之心。唯如諸佛及諸菩薩發菩提心。又如諸佛從初覺心知最上福。謂以諸佛菩薩緣覺聲聞等。乃至盡眾生界。諸所有福悉皆隨喜。我亦隨喜。以此功德愿我當來。亦于一切眾生之界。如佛大悲降大法雨種種方便。于諸世間作大利益利樂眾生。以勇猛心速于事業。何以故此凡夫界是其難地而不究竟。我于此界一切眾生。愿皆令得安樂寂靜出世間道。已得道者。我更令得最上功德阿耨多羅三藐三菩提。行人如是贊嘆懺悔隨喜回向發愿已。即結大印。結已。復結三昧印。以二手作拳相。并二中指如針。二頭指外如金剛杵相二拇指安頭指側成印。結此印誦大明曰。  
　　唵(引)商羯哩(引一)摩賀(引)三摩曳(引)娑嚩(二合引)賀(引二)  
　　次結三摩地印。以左手安臍輪。右手安左手內。二拇指與二頭指相著成印。誦大明曰。  
　　唵(引)尊(一)  
　　結三摩地印誦明已。即入三摩地。觀自心中如前。出生一大蓮華。眾寶所成。于蓮華上有尊那菩薩。具五分法身。于彼身中出大光明。其所出光隨所作法。或白或黃或赤或黑。隨現一色遍滿其身。想彼光中出微妙字。于微妙字出大光明。其光變為金剛界。行人自想己身與賢圣無異。然后又觀鼻尖上有物。專注其心作堅固慈。微微出息正坐。令頭頸腰微側低。復于自心內觀有如來。又觀如來心中現于日輪。于日輪中現一開敷蓮華。眾寶所成。于蓮華中現尊那菩薩。身如金色著白色衣。種種莊嚴。于尊那兩脅出大光明。又想耳目口中出大熾焰。作如是觀想。得一一現前已。使其分明無有錯謬。然后收光頂禮。奉上閼伽。復誦佛眼菩薩大明七遍或二十一遍。或作法時在曼拏羅內眠臥。或得惡夢。即誦佛眼菩薩大明八百遍。當誦明時。右手持珠左手執金剛杵。大明曰。  
　　唵(引)度曩嚩日啰(二合)郝(一)  
　　復次說加持數珠印。以二手中指展舒。以二頭指捏中指持以二拇指與二無名指小指。持珠誦大明曰。  
　　唵(引)阿訥部(二合)帝(引一)尾惹曳(引二)悉提(引)悉馱哩替(二合引)娑嚩(二合引)賀(引三)  
　　復以二手合掌安頂。次安心上誦大明曰。  
　　唵(引)曩謨(引)婆誐嚩底(一)悉提(引二)娑達野(三)娑(引)達野(四)悉馱(二合引)哩替(二合引)娑嚩(二合引)賀(引五)  
　　復次說造數珠法。或用菩提子或硨磲玻璃等。當用一百八為數。用童女合線。以二十一條合成一條穿珠。或持誦時以大拇指掏。每掏一珠一誦大明。其大明字亦有三種。或用心月輪中大明字。或用頂禮微妙字。行人持誦時。志心專注勿暫懈怠。若作息災增益法時。輕輕誦吽字及癹吒字。若作調伏法。亦用吽字及癹吒字。唯起忿怒心厲聲持誦。此為常則。每作法持誦畢。常誦佛眼大明而獻閼伽。隨有所愿至心祈求。復作供養贊嘆懺謝。某甲上來供養絕無殊妙。唯愿菩薩布施歡喜。又獻閼伽而作頂禮。作法畢已發遣賢圣。卻用勾召印。只以拇指而三搖動。為發遣大明曰。  
　　野(引)呬野(引)呬底(一)尾摩(引)曩(引)嚕棖(二)尾薩哩惹(二合)曳(引三)  
　　發遣賢圣已。行人復作曼拏羅縛印擁護自身。次作阿三[牟*含]儗儞印。即以三昧印磔開拇指。各如針左旋。誦大明曰。  
　　唵(引)紇哩(二合引)阿三[牟*含]儗儞吽(引一)癹吒(半音)  
　　復結三昧印亦作擁護。復誦無能勝大明。此明能成就一切事大明曰。  
　　曩莫三滿多沒馱(引)喃(一)唵(引二)虎盧(三)贊拏(引)哩(四)摩燈儗娑嚩(二合引)賀(引五)  
　　結印誦明作擁護已。而作頂禮。行人當持誦畢起出道場。唯得讀般若波羅蜜多經。及造佛像佛塔及涂曼拏羅等。余即止息。行人每于食時常用大明加持八遍。然后可食加持食大明曰。  
　　唵(引)嚩蘭捺禰(引一)帝(引)[口*爾]摩(引)里儞娑嚩(二合引)賀(引二)  
　　每食畢已。余食用大明加持已。用獻不動尊明王大明曰。  
　　曩莫三滿多(一)嚩日啰(二合引)赧怛啰(二合)吒(半音二)阿謨伽贊拏(三)嚕(引)沙拏娑怖(二合引)吒野(四)吽(引)怛啰(二合)吒(半音)[亢*欠](呼郎切)[牟*含](引)  
　　持誦行人作五藥凈水。每一作半月為限。日飲三兩。以波羅舍葉為器飲水。五藥者謂黃牛乳汁瞿母怛啰瞿摩耶酪吉祥草水。合和成已即誦大明加持已。然后方飲。大明曰。  
　　曩謨(引)婆誐嚩帝(引一)烏瑟膩(二合引)沙(引)野(二)唵(引)尾戍提(引三)尾啰[口*爾](引四)始吠(引五)扇(引)底迦哩(六)娑嚩(二合引)賀(引七)  
　　行人以紅花染線。用童女合。以大明加持一千遍。結七結已系于腰側。大明曰。  
　　唵(引)賀啰(一)賀啰(二)滿提戍訖啰(二合)馱(引)哩尼(三)悉提(引)娑嚩(二合引)賀(引四)  
　　此明亦能禁伏戍訖啰。及能破設咄嚕。如是儀軌持誦行人可三時為限。  
　　復次行人于瑜伽法門。若欲修習求諸悉地者。先于自身種種作法。懺除宿業令無障難。若不如此圣道難就。又復行人欲作法時。先須澄心離諸諠鬧。于己身分想微妙字。使諸字相一一現前。若得現前一切罪垢皆得消滅。微妙字者先于口門想其[牟*含]字。于右肩上想暗字。于左肩上想惡字。于頭上復想暗字。于右肩上想阿(引)字左臂上想嚩字。于臍輪中想吽字。復于遍身想阿(引)字。如是微妙字皆是梵字。  
　　復次行人每想如是字。于身分現時即復誦大明曰。  
　　吽(引)左隸祖隸(引)尊禰(引)吽(引一)  
　　此明若誦至一洛叉。能除一切罪。  
　　又誦大明曰。  
　　唵(引)左隸祖隸尊禰(引)癹吒(半音一)  
　　此明若誦至一洛叉。得大智慧。  
　　又誦大明曰。  
　　曩莫左隸(引)祖隸尊禰(引)曩莫。  
　　此明常持。能除一切塵垢。  
　　復次說佛菩薩根本微妙字。所謂牟字是妙吉祥菩薩根本。昧字是慈氏菩薩根本。室哩字為如來根本。又為哩吠賢圣根本。暗字為普賢菩薩根本。惡字為虛空藏菩薩根本。阿(引)字為一切如來根本。勃[口*籠]字為大輪明王根本。阿字又為觀自在菩薩根本。又為金剛手菩薩根本。吽字為焰鬘得迦忿怒明王根本。唵字為毗盧遮那佛根本。左字為大輪明王根本。隸字為不動尊明王根本。又為馬頭明王根本。尊字為大尊那菩薩根本。禰字為金剛薩埵菩薩根本。莎字為伊迦惹吒根本。賀(引)字為嚩日啰曩佉根本。  
　　復次演說諸印。所謂擇地印犁印。方位印蓮華印。三叉印缽哩伽印。罥索印鉤印。搗杵印勃遜尼印。寶杖印座印。金剛座印及賢座印。莎悉帝迦印惹嚩曩印。師子座印說法輪印。師子步印師子臥印。幡印扇印。白拂印金剛鈴真珠瓔珞印。法鼓印吉祥子印。螺印優缽羅花鬘印。經印忿怒寶印。持世印迦牟迦印。僧伽梨衣缽印無畏印。法輪印花印。涂香印燈印。食印請召本尊印。發遣印供養印。閼伽印衣服莊嚴印。賢瓶印花鬘印。神通印惹嚩曩舍印。七彌盧印菩提樹印。安三昧印除魔印。頭頂器仗印定印。佛眼印摩摩枳印。惹羅播波尼印涅哩怛也缽儞印。怛羅輸達儞印凈[巾*(穴/登)]像印。軍持印迦羅也拏印。傘蓋印革屣印。頂禮印沐浴印。  
　　如是等八十四印。于所求事能施成就。  
　　復次說諸印相。使諸行人修習圓滿得法成就。行人欲作法時。先須潔凈身心。然后復用涂香涂其二手。方可結于印契。行人面東正立。合掌安頂上頂禮三寶。后頂禮本尊大尊那菩薩。次頂禮觀自在菩薩。次頂禮金剛手菩薩。如是頂禮諸佛菩薩已。方可結印。  
　　經印。以二手相合。左手頭指中指直豎。拇指無名指小指入右掌內。以左手指相結成印。此印于入三昧時。及作成就法時用。  
　　方位印。先正立作右舞勢右轉。以右手作施愿。左手作三幡相安額上。復作右舞勢復作左舞勢成印。此印能伏師子龍虎。及部多必舍左鬼等乃至賊盜等。  
　　次說法印。二手合掌二拇指如針成印。此印于供養本尊時用。當得諸佛菩薩。及天龍夜叉巘達哩嚩阿蘇啰誐嚕拏緊那啰摩護啰誐。及諸持明天等皆悉歡喜能施成就。  
　　次蓮華印。以二手相合。如八葉蓮華相。令手指相離。以二拇指入掌中成印。結此印時能令大威德諸天皆悉歡喜。能施行人大吉祥事所愿成就。  
　　次三叉印。以左手作拳。舒頭指中指無名指成印。此印有大威力。于作息災法時用。  
　　次缽哩伽印。以二手各安臂上。各豎頭指成印。此印能除一切瘧病。  
　　次罥索印。以二手相并。以無名指與拇指。相鉤如鎖成印。此印于敬愛法中作勾召。有大功德。  
　　次鉤印。以左手拇指頭指無名指小指。屈節如鉤成印。此印亦于敬愛法中作勾召用。  
　　次搗杵印。以二手作拳相合。以拇指相交成印。此印當用息除大惡宿曜。  
　　次勃遜尼印。以二手相并復相顛倒為拳。二頭指頭相并。內入二拇指如一成印。此印能息除宿曜及退一切惡鬼。  
　　次誐那印。以二手相并。復顛倒各作拳。復中指微屈入拇指內成印。此印作調伏法中用。能破壞設咄嚕。及息除大惡宿曜夜叉等。  
　　次缽致娑印。以右手拇指與小指。安于頭指頭成印。此印能降伏阿蘇啰。  
　　次座印。以右手屈無名指。展舒余指。微屈拇指成印。結此印時。想成寶座獻諸賢圣。  
　　次金剛座印。以二手相并作拳。復作如針縛。以拇指入于針下成印。結此印時。想成金剛座奉獻佛世尊。  
　　次賢座印。先以左手平展安臍輪下。以右手平展相倒。安左手上成印。此印作曼拏羅時。及入定時。用獻尊那菩薩及金剛手菩薩。  
　　次莎悉帝迦印。先在蓮華座上坐。以右足越于左足。復用右手磔開。涅左手拇指成印。此印于作成就法時用。能與行人悉地。  
　　次惹嚩曩印。先正足立后。卻作右旋轉。以二手各作拳。舒中指作動搖成印。此印若行人。于大難中或被禁縛時用。彼一切事無能為害。  
　　次師子臥印。先想蓮華上安坐。作右顧視。復卻背坐。后以右足越于左足。以手觸地成印。此印于作觀想時用。  
　　次幡印。以左手頭指。與中指直豎。作動搖成印。此印作供養時用。  
　　次幢印。以右手作拳。直豎中指成印。此印斗戰時或有大怖時用。  
　　次師子座印。先以二手相并。復如合掌。以中指與小指如針。無名指頭指如環。拇指直上而豎成印。此印是世尊印。為降伏大夜叉用。  
　　次法印。先作跏趺坐。以左手作拳直豎拇指。以右手執左手拇指。安于臍輪成印。此印求解脫用。一切天人皆悉稱贊。  
　　次八輻輪印。以二手展舒。手指各相離。于頭上旋轉如輪相成印。此印威力能斷除一切大惡。  
　　次師子步印。先正立如師子。后以左手安背后。復安右邊。豎小指如針。微屈二頭指展舒相著。以拇指安頭指側成印。此印于敬愛法中。作勾召及發遣用。  
　　次尊那菩薩諸根本印。以諸印想在菩薩身分。  
　　頂禮印。先正立作合掌頂禮相成印。此印是尊那頂禮為最上印。  
　　次蓮華印。不改前相合掌安尊那心。即以兩足相顛倒成印。此亦名最上印。  
　　次頭印。先翹左足。后以右膝著地。右手安額上作動搖。復以四指相并。以拇指安掌中成印。  
　　次頂印。以中指如針。與右拇指相捻成印。此印若以甲胄大明同用。亦名甲胄印。  
　　次尊那本印。先以二手拇指動搖。然以二手合掌。以右拇指入掌內成印。安于心上。  
　　次花印。以二手作拳。復二手豎如針。以頭指與拇指俱合成印。  
　　次大印。以二手相并指不相著。以拇指安小指第三節。后作堅固拳成印。以此印安本心。即誦大明七遍能作一切法。  
　　次第二印。即以前印豎二拇指。展舒余指各不相著成印。  
　　次第三印。以前印以頭指。各安中指第三節成印。  
　　第四印以二手指展舒。復各屈中節。復以中指無名指安拇指上。復以中指無名指安中節成印。  
　　次經印。以左右手拇指。各捏小指甲。復右手指安左手上成印。  
　　次螺印。以二手頭指中指相著展舒。小指捻拇指甲。堅固成印。  
　　次定印。先跏趺坐以二手展舒。以右手在左手上。二拇指甲相著。安臍輪下成印。  
　　如是諸印相。亦隨分演說。修行行人虔心記憶習令精熟。于作法時無令誤失。若稍疑誤不成印契。不成印契即賢圣不喜。凡所祈求不獲成就。  
佛說持明藏瑜伽大教尊那菩薩大明成就儀軌經卷第三 
造[巾*(穴/登)]像分第三  
　　爾時佛言。此大毗盧遮那如來瑜伽大教。我已略說諸印相畢。今復宣說畫像儀式。若有行人于尊那法中。修習求成就者。亦復先須了達畫像儀式次第。行人若欲畫像。先須用上好純素匹帛。其帛不得令有毛發及間雜之物。若從他買。隨所索價便與其直。不得論詶多少。若得已。即先須于稻谷聚中安七晝夜。然后用五藥凈水浸三日。或五日七日為上。即別用凈水濯出。復用香水浸一晝夜。取出。復以五凈水灑凈了。又以五寶水洗。方可上[巾*(穴/登)]。安排已。行人自作歸命云。南無七十七俱胝正等正覺。亦令畫人預先潔凈。至時同此歸命已。方乃起首畫諸賢圣。其[巾*(穴/登)]。行人先誦大明加持已。然用白土及粉相和涂[巾*(穴/登)]。涂已安清凈處。此后直至彩畫畢工。常以香花閼伽供養。若如是依法作者。是最上品。作所起首擘畫界道。并須右旋。先于[巾*(穴/登)]下面畫蓮華池。滿中蓮華。仍有種種水族魚螺蚌龜之類。兼有鴛鴦飛禽等。即于池上面畫三蓮華座。眾寶所成。于中心蓮華上。畫白佛頂世尊。光焰普遍熾盛照耀。右手作施愿印。左手作說法印。圓光白色。于臍輪中出大光明。于其光中現尊那菩薩。于佛右邊蓮華上。畫第三佛頂。有六臂右第一手作施愿。第二手執蓮華。第三手持數珠。左第一手執金剛杵。第二手持經。第三手作說法印。身遍光明熾盛圍繞。左邊蓮華上。畫不空罥索。四面八臂。以虎皮為衣復為絡腋。復以鹿皮為天衣。面有三目頂戴寶冠發髻下垂。右第一手作施愿印。第二手持數珠。第三手執罥索。第四手作施無畏印。左第一手持白蓮華。第二手持經。第三手作拳。豎立頭指作期克印。第四手執鉤。光炎遍身照耀熾盛。下面畫難陀烏波難陀二龍王。皆有七頭。手執佛座及蓮華莖。于右邊畫寶賢。頂戴天冠身有種種莊嚴手持寶珠。次畫滿賢。亦戴天冠身有光明種種裝飾。于上面左右。畫五佛塔。塔中畫諸吉祥如來。第一畫海吉祥如來。第二畫天寶髻吉祥如來。第三畫頂冠藏吉祥如來。諸如來身皆作金色。手作施無畏印。又于左右各畫寶山。于左面寶山上。畫摩摩枳菩薩。坐蓮華座手執金剛杵。次后畫無能勝。于上面畫吒枳明王。執金剛杵。又于左邊畫金剛鉤明王。于佛世尊上左右畫云。現閃電相。云內畫諸天降珍寶雨。又畫諸天獻歌樂相。復于上面畫日月天。又于空中降下眾華如雨。次于右邊寶藏山上。畫三界最勝圣觀自在菩薩。手執蓮華。于次右邊。畫圣多羅菩薩。手執青優缽羅華。次于右邊畫佛母摩耶于次后面。畫大孔雀明王。于次后左右。畫舞孔雀。又于上面右邊。畫五如來。第一畫法海行吉祥王如來。第二畫善光明王如來。第三慈氏莊嚴吉祥如來。第四燈光王如來。第五眉間毫相吉祥如來。如是五如來各坐蓮華座。次畫一夜叉主。次畫帝釋天持傘蓋。如是依法次第畫佛菩薩及眾賢圣。悉令圓滿威德自在。使諸世間天龍鬼神見皆降伏。如是畫像畢已。持誦行人即于此[巾*(穴/登)]像。作安像慶贊。行人于月初一日或十五日起首。于一切圣賢求承威力。即然后潔凈已。身著新凈衣受持齋戒。三晝夜或一晝夜。或清齋不食或食菜或食乳等。余時常持缽食。復受八戒已。然備種種香花涂香凈水。復燃酥燈及用種種上妙衣服莊嚴寶飾等。又用五閼伽瓶盛妙香水。及盛五寶水五藥水以為閼伽。乃至種種飲食等為供養。行人即立起其[巾*(穴/登)]。安于所欲持誦之處。即以上來供養之具。供養所畫[巾*(穴/登)]像。如是作安像已。行人此后逐便依法修行。  
　　復次又說尊那菩薩畫像法。  
　　特誦行人若欲畫本尊尊那菩薩像者。先求新帛清凈純白者。求得帛已。即令畫師預前潔凈。至起首日令受八戒。然后令用新器調上好彩色。畫尊那菩薩。身如秋月色面有三目。有一十八臂。著白衣種種莊嚴。以阿蹉為天衣。硨磲寶為手釧。十指有寶環。上二手作說法印。右第二手作施無畏印。第三手執劍。第四手執寶鐸。第五手執尾惹布羅果。第六手執鉞斧。第七手執鉤。第八手執金剛杵。第九手持數珠。左第二手執如意寶幢。第三手執蓮華。第四手執軍持。第五手執罥索。第六手持輪。第七手執螺。第八手持賢瓶。第九手持般若波羅蜜多經。于菩薩下面畫蓮華池。于彼池內出生一大蓮華。畫難陀烏波難陀二龍王。手持蓮華莖。華上畫尊那菩薩。有大圓光熾盛遍滿。菩薩面前畫持誦人。手執香爐作瞻仰本尊相。于上面畫凈居天人。作雨華雨寶相。如是畫像唯以潔凈專志為上。于此像前作法者無不成就。  
作曼拏羅法分第四  
　　復次行人于尊那法中。修習成就作曼拏羅者。先依法擇得勝地已。即掘去惡土砂礫灰炭。及毛發諸骨等。別以好土填筑令實。使極平正。然后于上分擘作曼拏羅。其曼拏羅或十六肘或八肘或四肘。三種不定。所作大小皆須嚴飾。其曼拏羅四方開四門。門中各安法輪。于中以五色線絣。作內曼拏羅。布八賢圣位。所用粉作賢圣像。當用五色寶粖。如闕即以五色粉代之。此曼拏羅中。有三十三俱胝天。于曼拏羅上分布閼伽瓶。于一一閼伽瓶內。想有一俱胝天。又于曼拏羅門內。安八大龍王。于內曼拏羅中。畫尊那菩薩。諸余賢圣次第安布。于東北方安大輪明王。于東南方安不動尊明王南方安金剛手菩薩。北方安觀自在菩薩。西北方安不空罥索菩薩。西方安伊迦惹吒菩薩。西南方安嚩日啰曩契菩薩。于曼拏羅東邊安前[巾*(穴/登)]像。又于[巾*(穴/登)]前地上畫八葉蓮華。上作護摩爐。行人于此爐中。依法作其護摩。行人先用稻谷花遍散其上。然用五藥水灑凈。然后安外供養供養賢圣。用香花涂香螺貝衣服幢幡等。乃至閼伽瓶種種供具供養賢圣。復用五寶水獻于本部。潔凈已。然用三白食。謂酥乳酪調和為食。食亦為三品。若作上品法用上品供養。若作中品用中品供養。第三品法用第三供養。雖云三品并須上味。用獻曼拏羅內賢圣。若有此會諸母鬼羅剎娑部多必舍左。隨其勾召自十方來者。并須平等與其祭食。勿得令其有所不足。獻食器用亦各不同。若獻曼拏羅中八如來及尊那等。即各先獻如拇指大一金蓮華。然用銅缽滿盛酪蜜等及諸食。奉獻佛菩薩已。然用新瓦器盛祭食與彼十方來者必舍左等。其祭食者用酒肉及魚。或用全魚為祭。所獻圣賢及必舍左等。并須身心專注虔至供養。圣賢歡喜所求成就如是作已。行人即入觀想。想自己鼻尖上有物。得現前已。專注不散成堅固慈。令出入息微細。端坐低頭自顧已足。即想心中現一日輪。想日輪中有開敷蓮華諸寶所成于蓮華中有尊那菩薩。身作金色著潔白衣種種裝嚴。又想菩薩于五分身中出大光明。又想菩薩于九流門亦出光明。其光熾盛照耀一切。作觀成已收光而起。復以香華及閼伽等。奉上賢圣已恭敬作禮。  
　　復次行人畫像及作曼拏羅。安布賢圣位種種所作。皆稟阿阇梨指教。一一不得違逆。于此儀軌皆悉記憶無令差謬。弟子即依教如儀安布賢圣。備辦香華及種種之具。供養賢圣已。阿阇梨以帛覆弟子面。令弟子捧華拋于曼拏羅上。認華所著處尊像。永為擁護自身之主。此后常誦此賢圣本明求其加護。如是拋華認本尊已。弟子即以缽器盛滿五寶。奉上阿阇梨用伸勞謝。弟子于阿阇梨。此后奉重過父千倍。乃至以曼拏羅所供養物及諸寶貝。施一切沙門。此后于具德之人及諸尊長。常加敬重。亦不得于曼拏羅所用諸物。乃至火及酥酪等而生輕慢。亦不得足踏蓮華。阿阇梨如是誡約弟子已。弟子禮謝。此后弟子所欲作法。依儀修習無不成就。  
護摩法分第五  
　　復次行人。若欲修習尊那護摩法者。當于尊那菩薩及曼拏羅賢圣。作大供養。先備惹帝華摩梨華。及種種名華與妙香等。而為供養。然后隨意依法作其護摩。而是行人欲得所求一切成就者。先于護摩爐中燒吉木柴。然復用白檀龍腦及別妙香。合和酥乳以青蓮華揾。燒誦大明作護摩者。即得如愿。大明曰。  
　　曩莫颯缽多(二合引)喃(引一)三藐訖三(二合)沒馱俱胝(引)喃(引二)唵(引)左隸(引三)祖隸(引四)尊禰(引五)  
　　若為息災。用阿沒羅樹葉揾酥乳。同燒作護摩者。即得如愿。  
　　若為增益當用阿說他木。或缽邏舍木烏訥么啰木。如是等木為柴。揾酥蜜酪同燒作護摩者。即得如愿。大明曰。  
　　唵(引)左隸(引一)祖隸(引二)尊禰(引三)唵(引)癹吒(半音四)  
　　若為發遣設咄嚕者。用兇木為柴。揾油燒火。復用誐哩陀婆煉拏一阿庾多。誦大明作護摩者。即得如愿大明曰。  
　　吽(引)癹吒(半音)左隸(引一)祖隸(引二)癹吒(半音三)尊禰(引四)吽(引)癹吒(半音引五)  
　　若為破壞設咄嚕及禁其心者。燒左祖攞木柴。以血和芥子油。用[寧*頁]摩木樹葉及尾螺木針。一阿庾多。誦前發遣大明。作護摩即得如意。  
　　復次欲一切成就者。先須受其灌頂。然后發堅固心。常持尊那菩薩。后作法者皆得成就。  
持誦法分第六之一  
　　復次行人欲于尊那法中修習持誦者。即須先受三昧然結曼拏羅。方可起首持誦。當持誦時。行人于每日平旦時。先用大力明王大明。加持拇指七遍。擁護身已。或往便痢亦加持頂及兩臂心喉五處已。即入觸。大力明王大明曰。  
　　啰怛曩(二合)嚩日啰(二合)曩底(一)唵(引)骨嚕(二合)達曩吽(引)弱(二)  
　　入觸已用凈土及瞿摩夷作凈。復誦甘露軍茶利大明七遍加持土。洗身分并臍輪下。及用洗下衣已。又更洗手方得清凈。取土誦大明曰。  
　　唵(引)儞佉曩(一)嚩蘇達娑嚩(二合引)賀(引二)  
　　取得土已。安于凈處。或用作凈。即捻少許土洗手及洗足。即誦作凈大明曰。  
　　曩莫三滿多(一)沒馱(引)喃(引二)唵(引)秫提(引三)哩訥(二合)輸達曩(引)野娑嚩(二合引)賀(引四)  
　　誦此凈大明已。作拳豎立拇指即誦甘露軍茶利大明加持身五處。甘露軍茶利大明曰。  
　　曩莫啰怛曩(二合)怛啰(二合)夜(引)野(一)曩莫室贊(二合)拏(二)摩賀(引)骨嚕(二合)馱(引)野(三)唵(引)虎盧(四)虎盧(五)底瑟吒(二合六)底瑟吒(二合七)滿馱(八)滿馱(九)賀曩(十)賀曩(十一)阿蜜哩(二合)帝(引)吽(引)癹吒(半音)娑嚩(二合引)賀(引十二)  
　　誦此明已。復誦三昧大明三遍或七遍。三昧大明曰。  
　　曩莫薩哩嚩(二合)沒馱(一)冒地薩埵(引)喃(二)阿(引)尾啰喏(三)阿(引)尾啰喏(四)摩賀(引)嚩日哩(二合)舍多(五)舍(引)多(六)娑(引)啰帝(引七)娑(引)啰帝(引八)怛啰(二合)曳(九)怛啰(二合)曳(十)尾達摩儞(十一)三婆惹儞(十二)賀啰摩底(十三)悉馱(引)屹哩(二合引十四)怛啰(二合)吒(半音)娑嚩(二合引)賀(引十五)  
　　誦此明已取水一合。用前甘露軍茶利大明加持已。自灌其頂及凈其手用水之時。復誦本部大明七遍。大明曰。  
　　唵(引)卒紇哩(二合引一)  
　　誦明作凈已。復作拳以拇指安心。誦心大明曰。  
　　唵(引)尊癹吒(半音一)  
　　誦心明已。復誦甲胄大明。擁護自身五處。甲胄大明曰。  
　　唵尊滿馱(一)  
　　誦此明已。復誦甘露軍茶利大明加持水。七掬灑凈及遣魔障。復誦土甲胄大明。加持身五處以為甲胄。如得金剛手菩薩親自擁護無異。土甲胄大明曰。  
　　曩莫三滿多(一)沒馱(引)喃(引二)唵(引)部(引)入嚩(二合引)攞吽(引三)  
　　誦此明已。復誦如來部心明加持水。三掬獻于三寶。如來部心大明曰。  
　　曩莫三滿多(一)沒馱(引)喃(引二)喏曩喏俱(三)  
　　誦此明已。復誦佛眼大明加持水。三掬用灌自頂。佛眼大明曰。  
　　曩莫薩哩嚩(二合一)怛他(引)誐帝(引)毗藥(二合二)唵(引)嚕嚕娑普(二合)嚕(三)入嚩(二合)攞底瑟吒(二合四)悉馱路左儞(引五)薩哩嚩(二合)哩他(二合引)娑達儞(六)娑嚩(二合引)賀(引七)  
　　復誦甘露軍茶利心大明加持水。三掬用灌頂。即成沐浴心。大明曰。  
　　唵(引)阿蜜哩(二合)帝(引)吽。  
　　復誦前凈大明。如前護身已。復誦前心大明二十一遍。加持水用灑凈及遣魔障。然后隨意沐浴。所用拭巾亦濯令清凈。又洗二手作潔凈已。卻入道場近于賢圣。行人所著衣。亦用甘露軍茶利大明加持。又用常受衣。大明加持三遍。或七遍已如常受用。加持衣大明曰。  
　　曩莫三滿多(一)沒馱喃(引二)唵(引)[口*洛]乞叉(二合三)薩哩嚩(二合)怛他(引)誐多(四)阿地瑟胝(二合)多(引)野唧嚩啰娑嚩(二合引)賀(引五)  
　　行人如是種種潔凈已。方再入賢圣道場。于賢圣前發志誠心。合掌恭敬乃至作禮。然以五凈水灑吉祥草作座而坐。后用涂二手。依儀結印擁護自身。即先結諸部三昧印。  
　　佛部三昧印。以二手相并復合掌。次以二頭指安中指側第三節成印。結此印隨印誦佛部三昧大明曰。  
　　唵(引)怛他(引)誐睹(引)訥婆(二合)嚩(引)野娑嚩(二合引)賀(引一)  
　　次結蓮華部三昧印。先以二手作合掌。復散二手。卻以三中指相合。如蓮華相成印。隨印誦蓮華部三昧大明曰。  
　　唵(引)缽訥謨(二合引)訥婆(二合)嚩(引)野娑嚩(二合引)賀(引一)  
　　次結金剛部三昧印。以二手背相合。二拇指二小指相捻。直豎余指成印。隨印誦金剛部三昧大明曰。  
　　唵(引)嚩日嚕(二合引)訥婆(二合)嚩(引)野娑嚩(二合引)賀(引二)  
　　誦此明已。復結甘露軍茶利印。以二手平仰。二小指顛倒相交。二無名指與二中指。屈入掌。二頭指如金剛相。二拇指如針成印。誦安于頂上。隨印前甘露軍茶利大明作自擁護。  
佛說持明藏瑜伽大教尊那菩薩大明成就儀軌經卷第四 
尊那持誦法分第六之二  
　　次又結如來部三昧印。以二手作拳。豎二拇指成印。隨印誦前如來部三昧明作自擁護。  
　　次結尊那菩薩根本印。以二手作拳。二中指如針。二頭指安中指節。二拇指安頭指側。安頂上成印。結此印時。誦尊那菩薩根本大明。而于自身作大擁護。時行人于結印誦明時。得尊那菩薩歡喜顧視。  
　　次結頭印。以二手作合掌二拇指入掌中成印。隨印誦頭大明曰。  
　　唵(引)尊紇哩(二合引一)  
　　次結頂印。以前印改右手拇指。捻中指中節成印。隨印誦頂大明曰。  
　　唵(引)尊吽(一)  
　　次結心印。以二手作拳。微舒二頭指成印。隨印誦心大明曰。  
　　唵(引)尊癹吒(半音一)  
　　次結甲胄印。用前頂印。復散手成印。隨印誦甲胄大明曰。  
　　唵(引)尊滿馱(一)  
　　次結本部母印。亦名佛眼印。以二手作合掌頂禮。屈二頭指捻中指節。二拇指入掌內成印隨。印誦前甘露軍茶利大明。  
　　次結本部尊印。以二無名指入掌動搖。次以二中指如針。直舒二頭指。安中指背。舒二拇指安頭指第一節成印。隨印誦本部尊大明曰。  
　　曩莫三滿多(一)沒馱喃(引二)俱攞紇哩(二合三)俱攞紇哩(二合)那野(四)  
　　誦此明已。取潔凈缽滿盛香水。復用甘露軍茶利大明加持七遍。于道場東北隅起首。四方灑凈及發遣魔障。  
　　次結請召印。用前根本印。改二拇指屈如鉤成印。以此印請召賢圣。隨印誦請召大明曰。  
　　伊呬婆誐嚩底(一)尊那(引)馱(引)啰尼(二)阿(引)誐蹉(三)阿(引)誐蹉(四)摩摩薄訖怛也(二合五)怛三摩曳(引)曩佐(引)哩伽(二合六)缽啰(二合)帝(引)砌(引)難(七)缽啰(二合)細(引)那彌(引八)  
　　誦此明已。想諸賢圣隨召而至。即誦甘露軍茶利大明。安住賢圣已。  
　　次結三昧印。及誦大明獻賢圣座。三昧印。以右手拇指。捏頭指甲。余指如金剛相成印。隨印誦三昧大明曰。  
　　唵(引)商羯哩(引)三摩曳(引)娑嚩(二合引)賀(引一)  
　　誦此明已。行人即言惟愿菩薩處此座已。安住道場受我供養。  
　　次誦本部大明七遍。加持香水用為閼伽。誦本部大明曰。  
　　唵(引)左隸(引一)祖隸(引二)尊禰(引三)阿哩伽(二合)婆誐嚩底(四)缽啰(二合)帝(引)蹉娑嚩(二合引)賀(引五)  
　　次結根本印。密結二拇指。平舒成印。及誦大明三遍。加持前閼伽水。然后面東胡跪奉獻賢圣。大明曰。  
　　唵(引)迦摩攞娑嚩(二合引)賀(引一)  
　　獻閼伽已。復用甘露軍茶利印。及誦甘露軍茶利大明。結金剛界而作擁護。  
　　次結十方界。以二手相并。先用右手中指無名指及左手頭指。安左手小指第一節。卻以左手中指無名指及右手頭指。安右手小指第一節。余頭指小指如針。復以拇指安頭指第一節成印。結此印時。隨印誦結十方金剛界大明曰。  
　　啰怛曩(二合)嚩日啰(二合)曩底(一)唵(引)娑啰(二)娑啰(三)嚩日啰(二合)缽啰(二合)迦啰吽(引)癹吒(半音)娑嚩(二合引)賀(引四)  
　　次結金剛半惹啰印。即用前印磔開拇指成印。隨印誦半惹啰大明曰。  
　　啰怛曩(二合)嚩日啰(二合)曩底(一)唵(引)尾娑普(二合)啰(二合二)洛乞叉(二合)嚩日啰(二合)播(引)啰(三)吽(引)癹吒(半音四)  
　　次下方結界印。用前印改二拇指。直下如針成印。隨印誦結下方界大明曰。  
　　啰怛曩(二合)嚩日啰(二合)曩底(一)唵(引)枳哩(二)枳哩(三)嚩日啰(二合)嚩日哩(四)部晚達儞(引五)吽(引)癹吒(半音六)  
　　次結大烏瑟膩沙印。以二手相并。二無名指屈入掌二中指如針。安二拇指第三節。復以拇指無名指如針。以小指捏第三節。復以小指如針安頭指。如金剛相成印。隨印誦烏瑟膩沙大明曰。  
　　唵(引)商羯哩(引一)摩賀(引)三摩曳(引)娑嚩(二合引)賀(引二)  
　　以如是等印及大明。作結界已。行人向于本尊賢圣恭敬作禮。  
　　次結根本印。以二手拇指屈中節成印。結此印誦大明。胡跪獻閼伽。用灌沐賢圣大明曰。  
　　唵(引)左娑嚩(二合引)賀(引一)  
　　次結涂香印。以右手拇指安頭指第一節。復展舒成印。結此印誦涂香大明曰。  
　　唵(引)尊娑嚩(二合引)賀(引一)  
　　次結華印。以右手拇指。與頭指第一節相捻成印。以此印獻華。誦華大明曰。  
　　唵(引)尊娑嚩(二合引)賀(引一)  
　　次結香印。以右手中指與拇指相捻成印。以此印獻燒香誦香大明曰。  
　　唵(引)隸(引)娑嚩(二合引)賀(引一)  
　　次結燈印。以左手拇指。捏中指節成印。結此印誦獻燈大明曰。  
　　唵(引)禰(引)娑嚩(二合引)賀(引一)  
　　次結出生印。以左手拇指安中指第一節成印。結此印獻食。誦獻食大明曰。  
　　唵(引)祖娑嚩(二合引)賀(引一)  
　　如是結印誦明。作種種供養。奉獻曼拏羅中一切賢圣已復作觀想。于一切世間見聞所有一切供具。行人運心以此供養十方一切賢圣。復結普供養印。先合掌頂禮已。復以二手指相交成印。隨印誦普供養大明曰。  
　　曩莫薩哩嚩(二合)沒馱(一)冒地薩埵(引)喃(引二)薩哩嚩(二合)他(引三)烏訥誐(二合)帝(引)娑婆(二合)啰呬[牟*含](四)誐誐曩劍娑嚩(二合引)賀(引五)  
　　如是普供養已。次以偈贊三寶。及觀自在金剛手菩薩等。  
　　贊佛曰。  
　　我佛大慈悲　　調伏諸有情 
　　住福功德海　　是故我贊禮  
　　贊法曰。  
　　離欲樂寂靜　　能斷諸惡趣 
　　純一真如理　　是故我贊禮  
　　贊僧曰。  
　　堅固持尸羅　　證得解脫道 
　　住最功德剎　　是彼我贊禮  
　　贊諸賢圣曰。  
　　怛鑁(二合引)禰(引)尾颯缽多(二合)喏曩俱胝啰毗缽啰(二合)瑜(引)誐(引一)捺也(二合)娑多(二合)捺也(二合)他(引)缽那欲帝(引)曩左隸(引)祖隸曩(二)欲訖多摩試沙訥哩多缽啰(二合)舍摩(引)野尊禰(引三)莎(引)賀(引)嚩帝(引)三摩啰底怛寫俱睹(引)尾缽底(四)薩哩嚩(二合)沒馱曳(二合)缽啰(二合)設娑多(二合引)野三勃哩(二合引)跢(引)野虞尼(引)哩虞(二合)嚕(五)阿嚩路吉多塞倪也(二合)野曩謨(引)[寧*吉](切身)怛也(二合)摩賀(引)怛摩(二合)儞(引六)摩賀(引)摩攞(引)野贊拏(引)野尾儞也(二合引)啰(引)惹(引)野娑(引)達吠(引七)訥哩難(二合引)多那摩迦(引)野室左(二合)曩摩悉帝(二合引)嚩日啰(二合)播(引)拏曳(引八)  
　　復次行人如是贊嘆已。復說懺悔云。弟子某甲自從無始已來至于今日。在輪回中造不善業。或自作或教他。乃至見聞隨喜一切不善。今對三寶發露懺悔。從今已去奉持禁戒更不復作。又復今日已去。所有諸大菩薩緣覺聲聞。乃至一切眾生所作善法。我悉隨喜。作是說已即結根本印。誦根本明三遍。行人復合掌白言。某甲上來所作供養多不周備。或忘失次第不依法則。惟愿菩薩及眾賢圣。大慈大悲布施歡喜。  
　　次結閼伽印。用前根本印改拇指。安頭指第一節成印。隨印誦閼伽大明曰。  
　　唵左隸(引一)祖隸(引二)尊禰(引三)阿哩伽(二合)婆誐嚩底缽啰(二合)帝(引)蹉娑嚩(二合引)賀(引四)  
　　復次行人。觀想己身為尊那菩薩。先結印。以二手作金剛拳。以二頭指與小指如針。次舒余指亦如針成印。結此印時。觀想己身成尊那菩薩。于頭上現唵字。為如來烏瑟膩沙。次于兩眼現左字。成烏瑟膩沙大輪。次于頸上現隸字。成不動尊明王。手執螺及罥索。次于心中現卒字。成觀自在菩薩。次于兩臂復現隸字。成光積明王。次于心中復現隸字。成于賢圣。面有三目手執蓮華罥索軍持等。次于臍輪中復現卒字。成本尊尊那菩薩。次于兩股現禰字。成金剛手菩薩。次于兩腨現莎字。成伊迦惹吒菩薩。面有三目六臂身青色。以象皮為衣。次于兩足現賀字。成嚩日啰曩契菩薩。如玻璃色。  
　　如是觀想已次即持誦。持誦之法亦有二種。一無相二有相。無相持誦者。先結禪定印跏趺而坐。端身澄心項頸微低。于鼻尖上想出入息。非粗非細不緩不急。心緣大明專注持誦勿令間斷。亦勿令心有所勞惓。如是持誦名為最上。  
　　有相持誦者即持珠定數。每一持誦須及無數。直至獲得悉地。不得闕少一數。若闕一數名為間斷。于所求事不獲成就每欲持誦先結數珠印。以無名指頭指屈中節。與中指中節相捻成印。隨印誦大明曰。  
　　唵(引)遏訥部(二合)帝(引一)尾惹曳(引二)悉提(引三)悉馱(引)哩替(二合引)娑嚩(二合引)賀(引四)  
　　誦此明已。即二手合掌捧珠誦大明七遍。加持其珠大明曰。  
　　唵(引)曩謨(引)婆誐嚩底(一)悉提(引二)娑(引)達野(三)娑達野(四)薩哩嚩(二合引)哩他(二合)娑(引)達儞(五)悉馱(引)哩替(二合引)娑嚩(二合引)賀(引六)  
　　誦此明已。即持珠頂禮三賢圣。然后依法持誦誦數滿足。復誦佛眼大明七遍。結根本印。復誦佛眼明三遍。獻賢圣閼伽。又復白言。我今盡此持誦奉獻菩薩。又獻香華燈涂而作供養。次復用佛眼大明。而自擁護及結界。次用阿三[牟*含]儗儞印護身五處。阿三[牟*含]儗儞印。以二手相并。二無名指相顛倒入掌內。二中指與小指如針。復頭指如針。安側二拇指直下。復無名指入掌成印。隨印誦阿三[牟*含]儗儞大明曰。  
　　唵(引)阿三[牟*含]儗儞(引)尾(引)啰(一)捺曳帝(引二)吽(引)癹吒(半音)娑嚩(二合引)賀(引三)  
　　次結根本印及誦大明以為發遣。印相如前。大明曰。  
　　誐蹉底(一)仡哩(二合)系怛吠(二合引)[牟*含](二)巘唐補瑟半(二合三)度半末陵(四)缽啰(二合)禰(引)半左(五)[口*洛]乞叉(二合引)缽啰(二合)底賀多(六)嚩攞缽啰(引)訖啰(二合)彌(引)娑嚩(二合引)賀(引七)  
　　如是發遣已。復持數珠向心前作擁護。又結甘露軍茶利印而自擁護已。然后頂禮諸佛菩薩。而起出于道場。唯得讀誦大乘方廣華嚴及佛母般若波羅蜜多經。或涂曼拏羅及造塔像。不得談說世俗典籍。此為恒式。行人食時。恒用尊那菩薩根本大明。加持已然后可食。或睡眠時亦誦根本大明。作擁護已即可睡眠。根本大明曰。  
　　曩莫三滿多(一)沒馱(引)喃(引二)唵(引)嚩蘭那禰(引三)帝(引)喏踰(二合)摩(引)里儞娑嚩(二合引)賀(引四)  
　　復次宣說佛及賢圣微妙字觀想法。此字皆是諸佛賢圣根本表真實理。乃至無相持誦及息災等四種之法。皆于尊那法中之所演說。行人若作息災增益敬愛降伏等法。于此諸法應須一一如儀了知。今當略說微妙字。于曼拏羅中安布九位。次第之法。第一于東北隅安唵字。第二于東南隅安左字。次隸字次卒字。如是四隅安已。次于中位安尊字。次安隸字次安禰字。次安莎字次安賀字。此九字乃是根本大明成九賢圣。  
　　復次唵字為無相法界。左字為大輪。隸字為不動尊。卒字為觀自在。又隸字為不空罥索菩薩。尊字為尊那菩薩。禰字為金剛手菩薩。莎字為伊迦惹吒菩薩。賀字為嚩日啰曩契菩薩。如是等微妙字于一切大明。若以唵字為首者。能成就一切法若左字。于息災增益降伏三法有大威力。隸字能破壞設咄嚕。亦作發遣及擁護法功力最大。卒字能作破壞及散他軍。如金翅鳥能食于龍。隸字破諸大惡有最勝力。尊字能成就一切事。能破堅固禁嚩。禰字能破魔怨及諸大惡。亦能作入寤法。莎字能自擁護及能破怨。亦能令作缽入寤法。賀字能除大毒及一切病。如是等字猶八正道。能使有情解脫輪回后得寂滅。  
　　復次行人觀想如是微妙字相。于己身分一一現前。或變色相或變形儀。若得如是現前。能滅身中一切罪業斷除煩惱。初想唵字現于頭上作黃金色。次想左字現于兩目亦作金色。次想隸字現于頸上作深黑色。次想卒字現于臍輪如紅蓮色。或大青色。其色所現隨彼作法。次想隸字現于兩臂化賢圣像或作金色或作赤色。次想尊字現于心上。變成尊那菩薩。身作白色。想禰字現于兩股。想莎字現于兩腨。想賀字現于兩足。想如是字于己身分一一現前。得現前已。斷諸煩惱滅一切罪。乃至能使內心皎潔如塵覆像隨拂清凈。精進諸天皆悉敬愛。  
　　復次想微妙字。變成本位賢圣。觀字成尊那菩薩本身者。身作白色面有三口。有一十八臂熾焰遍身。坐白蓮花而于身中能生諸佛。若觀字成多羅菩薩者。身大青色現忿怒相。利牙外出象皮為衣。一手執劍一手執髑髏滿中盛血。若觀字成伊迦惹吒菩薩者。右第一手執寶捧第二手執罥索。左第一手執竭椿誐。第二手執瀝血人頭。若觀字成嚩日啰曩契者。身色如月。右二手執劍及鉞斧。左二手執罥索及蓮花。此嚩日啰曩契是馬頭明王所化。有大威力。若有被得叉迦龍所蠚者。一切諸力無能救度。唯嚩日啰曩契可為救濟。若復行人處處用者。皆得成就等如意寶一切隨心。  
　　復次于諸大明。加字所用各各成就法。若加唵字能為警覺及作發遣。若加唵隸吽三字力能斷截。若加唵羅吽癹吒五字者。力能驚怖及能破壞亦能擁護。若加唵祖曩莫四字者。能成就敬愛法。若加唵祖吽三字者。能退他軍若加唵隸癹吒四字者。息大斗戰。  
　　若作息災法。用此大明曰。  
　　唵(引)尊阿母羯寫扇鼎俱嚕娑嚩(二合)賀(引一)  
　　若作增益法。用此大明曰。  
　　唵(引)尊阿母羯寫洛叉彌俱嚕娑嚩(二合)賀(引一)  
　　若作敬愛法。用此大明曰。  
　　唵尊曩莫(一)  
　　若為息大斗戰。用此大明曰。  
　　唵尊禰吽癹吒。  
　　又作息災法。隨誦大明兼稱彼名說所求事。大明曰。  
　　左隸祖隸尊禰阿母羯寫扇鼎俱嚕娑嚩(二合)賀(引一)  
　　又作增益法。隨誦大明兼稱彼名說所求事。大明曰。  
　　唵左隸祖隸尊禰娑嚩(二合)賀(引一)  
　　又作敬愛法。隨誦大明兼稱彼名說所求事。大明同增益法。  
　　又作降伏法。隨誦大明兼稱彼名說所為事。大明曰。  
　　曩莫左隸祖隸尊禰阿母羯嚩尸俱嚕娑嚩(二合)賀(引一)  
　　又作勾召法。誦大明曰。  
　　唵左隸祖隸尊禰阿母羯摩羯哩沙野紇哩(二合一)  
　　又驅逐怨家。隨誦大明兼稱彼名說所為事。大明曰。  
　　唵左隸祖隸尊禰阿母羯母佐吒野吽(引一)  
　　又破壞魔怨法。大明曰。  
　　唵左隸祖隸尊禰阿母羯摩羅野吽癹吒(半音一)  
　　又作極破壞魔怨法。大明曰。  
　　唵左隸祖隸尊禰阿顛多摩羅尼娑嚩(二合)賀(引一)  
　　又作大息災法。隨誦大明稱彼所成就事。大明曰。  
　　唵左隸祖隸尊禰娑嚩(二合)賀(引一)  
　　又作大敬愛法。隨誦大明稱彼名字說所成就事。大明曰。  
　　曩莫左隸祖隸尊禰曩莫阿顛多嚩尸曳紇哩(二合一)  
　　又作大勾召法。大明曰。  
　　左隸祖隸尊禰紇哩(二合一)  
　　又作極壞大怨法。隨誦大明兼稱彼名說所為事。  
　　吽唵左隸祖隸尊禰吽阿顛睹左吒稱癹吒左隸祖隸尊儞癹吒(半音一)  
　　如是等大明各各隨所作法。稱說其事無不成就。  
　　諸佛所說大尊那教。能滿一切眾生之愿。以頌贊曰。  
　　尊那功德聚　　寂靜心常持 
　　一切諸大難　　無能侵是人 
　　天上及世間　　受福如佛等 
　　從茲如意寶　　定獲無等等  

 上一部：乾隆大藏經·宋元入藏諸大小乘經·大方廣菩薩藏文殊師利根本儀軌經二十卷（第十一卷～第二十卷）  下一部：乾隆大藏經·宋元入藏諸大小乘經·佛說金剛香菩薩成就儀軌經三卷 



  
乾隆大藏經·宋元入藏諸大小乘經·佛說持明藏瑜伽大教尊那菩薩大明成就儀軌經 
  