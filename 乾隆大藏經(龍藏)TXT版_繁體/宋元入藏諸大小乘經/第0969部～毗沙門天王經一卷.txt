  第0969部～毗沙門天王經一卷         
   
  
   宋元入藏諸大小乘經·第0969部   
毗沙門天王經一卷   
唐特進試鴻臚卿三藏沙門大廣智不空奉詔譯      
 
 
　　 
 
毗沙門天王經  
　　爾時毗沙門天王。在于佛前合掌。白佛言世尊。我為未來諸有情等利益安樂。豐饒財寶護持國界故。說自真言。我此真言。如真多摩尼寶王能滿眾愿。世尊聽許我說。佛言善哉善哉天王。汝能愍念為諸有情。恣汝意說。  
　　爾時毗沙門天王歡喜無量即于佛前說心真言曰。  
　　曩謨啰怛曩(二合)怛啰(二合)夜(引)野(一)曩謨吠室啰(二合)么拏(鼻引)野(二)摩賀(引)啰(引)惹(引)野(三)薩嚩薩怛嚩(二合)曩(引)么(鼻引四)舍(引)跛哩布(引)啰拏(鼻引)野(五)悉地迦啰(引)野(六)蘇(上)騫娜娜(引)野(七)怛娑每(二合引)曩莫塞訖哩(三合)怛嚩(二合八)伊(上)[牟*含](引)吠(引)室啰(二合)么拏(鼻引)紇哩(二合)乃野(九)么(引)[革*(卄/(ㄇ@人)/戊)]多以灑(引)弭(十)薩嚩薩怛嚩(二合)蘇(上)佉(去引)嚩憾(十一)怛儞也(二合)他(去引十二)唵悉地悉地(十三)蘇(上)母蘇(上)母(十四)左(上)左(上)左(上)左(上十五)左啰左啰(十六)娑啰娑啰(十七)羯啰羯啰(十八)抧里抧里(十九)矩嚕矩嚕(二十)母嚕母嚕(二十一)主嚕主嚕(二十二)娑(去引)馱野遏貪么么(二十三)[寧*頁]底也(二合)末他弩(鼻引)婆(去)嚩娑嚩(二合)賀(二十四)吠室啰(二合)么拏(鼻引)野娑嚩(二合引)賀(二十五)馱曩娜(引)野娑嚩(二合)賀(引二十六)么(鼻)拏(鼻引)啰他(二十七)跛哩布(引)啰迦(引)野娑嚩(二合)賀(引二十八)  
　　爾時毗沙門天王說此真言已。白佛言世尊。我今說受持真言法。先取安悉香白檀香龍腦香多[卄/(阿-可+辛)/木]啰香薰陸香蘇合香。和合此香。供養我毗沙門天王。若迎請時結根本印。以二頭指向身三招。即誦真言七遍頂上散印。  
　　怛儞也(二合)他(去引一)曩謨吠(引)室啰(二合)么(鼻音呼)拏(鼻音引)野(二)曩謨(引)馱曩娜(引)野(三)馱寧(寧定反引)濕嚩(二合)啰(引)野(四)阿(去引)[卄/(阿-可+辛)/木](言羯反)蹉(去引)[卄/(阿-可+辛)/木]蹉(五)阿跛哩弭多馱寧(引)濕嚩(二合)啰(六)缽啰么(鼻)迦(引)嚕抳迦(七)薩嚩薩答嚩(二合)呬(馨異反)多(上)唧多(八)么么馱曩么(鼻音)拏(鼻音)缽啰(二合)拽(延結反)蹉(九)娑嚩(二合)琰么(鼻音引)檗嗟娑嚩(二合)賀(引十)  
　　行者念誦常無間斷。乃至毗沙門天王子赦儞娑。現童子形告持誦者言。汝有何事請召我父。持誦者言。我為供養三寶受與我財寶。童子赦儞娑于須臾頃。還至毗沙門天王所。告父王言。持誦者求諸財寶。為供養故利益有情。毗沙門天王告童子赦儞娑言。汝日日與金錢一百乃至壽終。其童子赦儞娑。日日送金錢一百。與持誦者安于頭邊。其金錢異種香氣。先愿所得之者。除自受用外應行舍施。不應貯積而懷慳吝。常于一切有情起大慈心勿生嗔恚。以殊勝香花飲食燈明。于寂靜處如法供養佛法僧寶。兼復思惟而無間斷。為毗沙門天王并諸眷屬。念恩德故常應誦吉祥贊。令彼天王獲諸吉慶。愿毗沙門天王男女眷屬內外親姻輔弼。乃至使者及諸營從。國界有情佛所稱贊十種福利悉皆獲得。所謂一者凈信二者戒。二者聞四者舍。五者受六者慧。七者形貌八者力。九者辯十者色聲香味觸富貴自在。于佛法中而開法眼。證得圣果獲得甘露妙法。亦得三十七品助佛道法。持誦者每日作如是發愿。毗沙門天王即生歡喜告自營從眷屬。汝等觀彼持誦者于我深生恭敬。  
　　復告子赦儞娑言。持誦者希望。欲見我毗沙門藥叉王欲閉惡趣門。所思勝愿皆令滿足。壽無量百千歲。獲得如意寶飛騰虛空。安怛那及得伏藏。若男若女及啰惹皆令敬愛。亦解一切禽獸語言。令得豐財永離貧匱。彼持誦者當于白月八日及十五日。令畫人受八戒澡浴著新凈衣。取不截白氎畫像。其彩色中不用皮膠。中心畫釋迦牟尼佛作說法相。佛右邊畫吉祥天女形。眼目廣長顏貌寂靜。首戴天冠瓔珞臂釧莊嚴其身。右手作施愿手左手執開敷蓮花。畫像得已于清凈處。安像供養以涂香花鬘燒香飲食燈明。以供養佛及吉祥天女。受持者不應以下劣心而生恐怖。應以決定心。如法念誦此吉祥天女真言曰。  
　　曩莫室哩(二合)伽(去)曩(引)野曩謨吠(引)室啰(二合)摩拏(上引)野(二)摩賀(引)藥乞灑(二合)啰(引)惹(引)地啰(引)惹野(三)曩莫室哩(二合)夜(引)[(嫡-女)/衣](引四)摩賀(引)禰(引)吠(鼻引五)怛儞也(二合)他(去引六)唵怛啰怛啰(七)咄嚕咄嚕(八)蘇瑟貙(二合)蘇瑟貙(二合下貙敕數反上同九)么抳迦曩迦(十)嚩日嚩(二合)吠(引)女(拏數反引)哩也(二合十一)穆訖多(二合)曩(引)么(引)棱(去)訖[口*呂](二合)多(十二)仆(引十三)薩嚩薩怛嚩(二合十四)呬多迦(引)么(十五)吠(引)室啰(二合)摩拏(十六)室哩(二合)野泥(上)尾(引十七)末臘毗(去十八)曀醯(去引)呬(十九)具啰拏(二合鼻)具啰拏(二合鼻二十)么娑么娑(二十一)捺啰(二合)舍野悉地(二十二)娜娜(引)呬銘(二十三)捺啰(二合)舍曩迦(引)么寫(二十四)捺啰(二合)舍南(二十五)缽啰(二合)賀攞(二合)賀攞(二合引)娜野么諾娑縛(二合引)賀(引二十六)  
　　爾時毗沙門天王。見持誦此真言及供養如來。愍念行者。則為現身作童子形或居士形。右手持如意寶左手持金篋。顏貌寂靜來至像前。禮佛像已告行者言。汝今于我欲求何愿。為入修羅窟耶。為求伏藏耶。為求伏火水銀耶。為求安怛那啰惹敬愛耶。雄黃成就耶安膳那藥成就耶。持明成就耶飛騰虛空耶受命一大劫耶。如是等愿悉能成就。持誦者白毗沙門天王言。愿我一切處通達。獲得金銀無盡名稱福德。壽命無量劫飛騰虛空。變化種種瑜伽自在。毗沙門言隨汝所愿。爾時毗沙門天王。欲重明其義而說偈言。  
　　假使有日月　　從空墮于地 
　　或大地傾覆　　寧有如是事 
　　不應生少疑　　此法易成就 
　　不假于齋戒　　利益貧匱者 
　　一切人恭敬　　乃至壽命盡 
　　毗沙門加持　　遠離諸厄難 
　　藥叉將衛護　　常隨受持者 
　　若能持是教　　諸愿悉成就 
　　迅疾如射箭　　諸王敬彼人 
　　獲得無盡寶　　千俱胝藥叉 
　　衛護持誦者　　能滿諸勝愿 
　　解脫諸惡趣　　若見毗沙門 
　　俱尾羅財施　　獲得大智慧 
　　乃至天眼通　　壽命俱胝歲 
　　若人殷重心　　愛敬此教法 
　　應當求成就　　決定無有疑 
　　今此護身法　　多聞天所說 
　　由此加持故　　真言上悉地 
　　即誦護身明  
　　曩謨啰怛曩(二合)怛啰(二合)野(引上聲)野(一)曩謨吠(引)室啰(二合)么(鼻)拏(鼻引)野(二)摩賀(引)啰(引)惹(引)野(三)怛儞也(二合)他(去引)唵(四)[口*朗](轉舌)誐[口*朗](準上)誐(五)赦(吒簡反下同)拏赦拏(六)齲(區宇反下文同)拏(拏數反鼻音數字上聲)齲弩(準上音七)摩賀(引)啰(引)惹(八)灑乞灑(二合)灑乞灑(二合)[牟*含](莫感反引鼻九)薩冒(毛保反引)缽捺啰(二合)吠(引)毗藥(二合)娑嚩(二合引)賀(引十)  
　　我今說根本印。以二手右押左內相叉。豎二名指頭相合。屈二頭指如鉤。若迎請時向身招。若發遣時向外撥。念誦時結印當心誦七遍即頂上散。然后取念珠專注念誦。次說吉祥天女身印。二手虛心合掌。開二頭指二中指二無名指。屈如蓮華形。二大指二小指豎合。若念誦時當心結誦真言七遍頂上散。  
　　毗沙門天王咒曰。  
　　那謨裴鑠啰皤拏寫(一)摩訶曷啰阇寫施鞞(二)娑婆呵(三)施皤[跳-兆+犬]跌犁娑婆訶。  
　　若咒凈油七遍用涂臥所。乞財物等得如所愿。  

 上一部：乾隆大藏經·宋元入藏諸大小乘經·葉衣觀自在菩薩經一卷  下一部：乾隆大藏經·宋元入藏諸大小乘經·文殊問經字母品一卷 



  
乾隆大藏經·宋元入藏諸大小乘經·毗沙門天王經 
  