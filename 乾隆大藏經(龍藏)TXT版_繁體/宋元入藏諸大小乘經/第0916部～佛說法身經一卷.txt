  第0916部～佛說法身經一卷         
   
  
   宋元入藏諸大小乘經·第0916部   
佛說法身經一卷   
宋三藏法師法賢奉詔譯      
 
 
　　 
 
佛說法身經  
　　爾時世尊。于大眾中以微妙音作如是言。諸佛如來有二種身。皆具河沙功德。何等為二。所謂化身法身。而化身者。示從父母所生。具三十二相八十種好。莊嚴其身。以智慧眼普觀眾生。智者瞻仰心生適悅。三業清凈。一一相好百福具足。如是莊嚴百千福聚。大丈夫相皆色蘊攝。又復具足十力。四無所畏。三不空法。三念住法。三不護法。四無量法。具大丈夫一一最勝那羅延力。如是略說如來應供正等正覺莊嚴功德具足圓滿。是名化身。又復諸佛如來應供正等正覺所有法身。不可思議不可稱量。而無有人能廣宣說。假使緣覺及諸聲聞舍利弗等。最上利根善解深法。大智明達了種種義。而亦不能廣大宣說法身功德。諸佛如來為三界師。是大悲者。為諸眾生作大利益。平等護念無所分別。住奢摩他毗缽舍那。而復善解三調伏法。善度四難。具四神足。而于長夜行四攝法。離于五欲超五趣苦。具六分法圓滿六波羅蜜。開七覺花演八正道。善解九種三摩缽底。具十智力。以此智力。名聞十方。是故稱為第一義天。于時方處晝三夜三常善觀察如是諸佛內功德法。無有能者而為廣說。是故我今略說此法。是法身者。純一無二無漏無為。應當修證諸有為法從無為生。如是真實無凈無染無念無依。離諸方便而與眾生作大依止。一切眾生所作行法無諸過失。是真善法離諸記念。于無邊三摩地門。不動不搖而得解脫。以二種奢摩他毗缽舍那。于欲離欲而得解脫。無明欲法以慧解脫。學無學法以念了知。以明解脫善達自性。而于諸法深能系念。善以阿缽底而生阿缽底法。善以三摩缽底而生三摩缽底法。于一切法無求無證。離此二法即無所緣復無所修而以盡智及無生智。畢竟成就三究竟法。三善根法。三方便門離諸妄想得真實生。了三種慧。謂聞思修。離三雜染。謂煩惱業苦。有三種三摩地謂空無相無愿。復名三解脫門。即空無相無愿解脫門。三種蘊法。謂戒定慧蘊。三種學法。謂戒定慧學。有三種修。謂戒修定修慧修。有學無學非有學非無學。有三種道。謂見道修道無學道。有三種根。謂未知根已知根具知根。有三種行法。謂圣行天行梵行。有三分別謂蘊處界。了三法已獲大福聚。證得解脫寂靜涅盤三不空念住。如來于諸眾生平等覆護。三種蘊法。有三補特伽羅。謂上中下。諸佛如來具三種大悲。謂無緣大悲。微妙大悲。為一切眾生大悲。有三種自在。謂身自在世自在法自在。有三不護法。謂諸如來身業清凈離不凈法。口業清凈離不凈法。意業清凈離不凈法。有三種劍。謂聞劍思劍修劍。有三種最上。謂定最上慧最上解脫最上。有三種界法。謂正斷離欲寂滅。復有三界。謂欲界色界無色界。有三種無學明。謂過去宿命明。未來天眼明。現在漏盡明。有三種無為法。謂諸行無常。諸法無我。涅盤寂靜。有三種菩提。謂聲聞菩提。緣覺菩提。無上菩提。有三種無學智。謂盡智無生智正見智。三寶三歸三最上智。四念處。四正斷四神足。四信心法。四解脫句。有四種善法。謂第一義善。自性善。發起善。相應善。四種修法。四種智法。四圣諦法。四禪定。四輪藏。四法四依止。謂親近善友。聽聞正法。系念思惟。如理修行。復有四緣。謂因緣。等無間緣。增上緣。所緣緣。四加行位。謂暖位頂位忍位世第一位。有四種道。謂方便道。無間道。解脫道。最勝道。四沙門果四種圣族。有四無量心。謂慈悲喜舍。復有四生四圣住。四記念四威儀。有四出生門。謂出入寂靜正覺。復有四證位。有學五蘊。五解脫處。五度生法。五圣智想。有五三摩地分。謂正斷分。調伏分。離過分。離相分。離性分。復有五種最上分五現行。三摩缽底五蘊五界。復五取蘊六功德法六通六念復六種法五種離欲。六種修法。六見道位。六相續行。六證明想。七補特伽羅。七大丈夫行。七識住七覺支。七無過失法。七三摩地受用法。七種妙法。七種界分。七善解處。七種修道。八正道分。八種補特伽羅。八種別解脫戒。復八解脫八處八智八道八戒八會。及八種世法。如來相續真常精進清凈無所染著。復有九種過去三摩缽底。九信心法。九證得法。九名色滅九眾生住。九種依法。九無漏地。九修道地。十種補特伽羅。謂四向四果第九緣覺。第十正等正覺。十大地善法。十種有學法。十如來力。十善業道。十惡業道。十種圣住。十如理作法。十一功德相好思念法。十一種起善解智具足法。十一種具足戒法。十二種出生言辭。十二處十二緣十二剎那會證得圣法。十三喜法。十三出生法。十三作業地。十四種化心。十五心見道。十六心正念。十七種相有學。十七樂欲相。十八界十八不共法。十九分別地。二十二根。三十七菩提分法。謂四念處四正斷四神足五根五力七覺支八正道。四十四智法。復七十七智法。百六十二道。是謂修地。如是等無量無邊相續真常之法離諸煩惱。甚深廣大微妙難思。是大智者如實了知。而此佛法乃是殑伽沙數正等正覺殊妙之法。是平等法若有求證正等覺智。諸苾芻苾芻尼優婆塞優婆夷。及諸外道尼干子等。具正智者如實了知。復為眾生廣大宣說。如佛所化令無量無邊阿僧祇眾生。悉皆證得寂靜無畏究竟涅盤。  

 上一部：乾隆大藏經·宋元入藏諸大小乘經·佛說息除賊難陀羅尼經一卷  下一部：乾隆大藏經·宋元入藏諸大小乘經·信佛功德經一卷 



  
乾隆大藏經·宋元入藏諸大小乘經·佛說法身經 
  