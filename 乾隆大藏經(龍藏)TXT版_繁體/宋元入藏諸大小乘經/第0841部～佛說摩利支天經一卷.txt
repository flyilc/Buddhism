  第0841部～佛說摩利支天經一卷         
   
  
   宋元入藏諸大小乘經·第0841部   
佛說摩利支天經一卷   
唐三藏沙門大廣智不空奉詔譯      
 
 
　　 
 
佛說摩利支天經  
　　如是我聞。一時薄伽梵。在室羅筏城逝多林給孤獨園。爾時世尊告諸苾芻有天女名摩利支。有大神通自在之力。常行日月天前。日天月天不能見彼。彼能見日。無人能見無人能知。無人能捉無人能縛。無人能害無人能欺誑。無人能債其財物。無人能責罰。不為怨家能得其便。佛告諸苾芻。若有知彼摩利支天名常憶念者。彼人亦不可見亦不可知。亦不可捉亦不可縛。亦不可害亦不可欺誑。亦不為人債其財物。亦不為人之所責罰。亦不為怨家能得其便。若有善男子善女人。知彼摩利支天名求加護者。應作是言。我(某甲)知摩利支天母有大神力。我今歸命愿護我身。無人能見我無人能知。我無人能捉我無人能縛。我無人能害我無人能欺誑我。無人能債我財物。無人能責罰。我亦不為怨家能得其便。爾時世尊說陀羅尼曰。  
　　曩謨(引)啰怛曩(二合)怛啰(二合)夜野(一)怛儞也(二合)他(去聲引二)遏迦么枲(鼻聲已下同三)沫迦么枲(四)阿(上聲)度(引)么枲(五)紫(精以切引)缽啰么枲(六)摩訶紫缽啰么枲(七)頞怛馱(引)曩么枲(八)么(鼻聲引)哩(引)紫野么枲(九)曩謨(引)娑睹(二合)帝(十)啰(轉舌)乞灑(二合)啰乞灑(二合)[牟*含](引十一)薩嚩薩怛嚩(二合引)難(上聲)左(十二)薩嚩怛啰(二合十三)薩嚩婆(去聲)喻(引)缽捺啰(二合)吠(引)毗藥(二合)娑嚩(二合引)賀(引十四)  
　　心真言曰。  
　　娜莫三(去聲)滿多沒馱(引)南(一)唵(引二)摩(鼻聲引)哩(引)唧(引)娑嚩(二合)賀(引三)  
　　爾時世尊說此陀羅尼已。告諸苾芻。若有受持此經法者。應作是愿。王難中護我賊難中護我。行路難中護我于失道曠野中護我。水火難中護我刀兵軍陣難中護我。鬼神難中護我毒藥難中護我。惡獸難中護我毒蟲難中護我。一切怨家惡人難中護我。佛實語護我法實語護我僧實語護我。天實語護我仙人實語護我。一切處一切時。愿常護我弟子(某甲)莎嚩(二合引)賀(引)  
　　佛告諸苾芻若善男子善女人苾芻苾芻尼。鄔波索迦鄔波斯迦。國王大臣一切人等有諸難時。但當至心誦此摩利支陀羅尼。不待加功隨誦隨成。遠離諸難除不至心。持誦之時并結本印。以香涂手先結三部心印。二手內相叉為拳并豎二大拇指。是一切如來心印真言曰。  
　　唵(引一)爾(惹以切)曩爾迦(半音二)  
　　次結蓮部心印。即前印以左大拇指屈入掌。直豎右大拇指真言曰。  
　　唵(引一)阿(去聲引)嚕(引)力迦(半音二)  
　　次結金剛部心印。即前印以右大拇指屈入掌直豎左大拇指真言曰。  
　　唵(引一)嚩日啰(二合)地力(二合)迦(半音二)  
　　次結護身如來拳印。以右手屈大拇指橫于掌中。便以四指握大拇指為拳。以此拳印加持自身五處。先額右肩左肩心喉每處各誦真言一遍真言曰。  
　　唵(引一)仆(引)入嚩(二合)羅吽(引二)  
　　次結摩利支菩薩根本印。二小指二無名指。右押左內相叉。直豎二頭指相捻。以二中指各繳頭指背。向前頭相拄。二大指并豎即成。結印當心。誦前摩利支身陀羅尼及心各七遍。每遍屈二大拇指招之。亦名迎請印。兼以此印加持身五處。頂上散印。  
　　次結大三昧耶印。辟除結界。以右手大指捻小指甲上。余三指直豎如三股杵形。左手作金剛拳按于心上。隨誦真言以右手印于頂上。左轉三匝辟除一切作障難者。便右旋三匝并揮上下。即成結十方界。一切天龍人非人等不能附近真言曰。  
　　唵(引一)商迦[口*(隸-木+士)](輕舌二)摩訶(引)三(去聲)么(鼻聲)琰娑嚩賀。  
　　次結摩利支安怛袒那印(此言隱形)以左手虛掌作拳。大指微捻頭指甲如環。已下三指握拳令密。又令掌中作孔。安自心前。想自身入此印孔中藏。以右手平掌。右旋摩此印便蓋孔上。想此印即是摩利支天菩薩身。我自身隱藏于摩利支天菩薩心中。一心專注不間斷。誦前根本及心真言。不限遍數但虔誠至心。必獲菩薩威神加護。一切怨家惡人悉不能見。一切災難皆得解脫。若欲供養摩利支菩薩者。應用金或銀或赤銅。或白檀香木或紫檀木等。刻作摩利支菩薩像。如天女形可長半寸。或一寸二寸已下。于蓮花上或立或坐。頭冠瓔珞種種莊嚴極令端正。左手把天扇。其扇如維摩詰前天女扇。右手垂下揚掌向外。展五指作與愿勢。有二天女各執白拂侍立左右。作此像成。戴于頂上或戴臂上或置衣中。以菩薩威神之力不逢災難。于怨家處決定得勝。鬼神惡人無得便。若欲成驗愿見摩利支天真身求勝愿者。誦此陀羅尼滿十萬遍。依法建立曼荼羅。畫摩利支菩薩像。安置壇中種種供養。并作護摩火壇。摩利支天女必現其身。所求勝愿決定成就除不至心。佛告諸苾芻。我為當來惡世苦難恐怖有情。略說摩利支天法。此菩薩有大悲愿。常于苦難恐怖之處。護諸有情不令天龍鬼神人及非人怨家惡獸所能為害。汝當受持廣宣流布饒益。有情諸苾芻等及天龍。八部一切大眾聞佛所說。皆大歡喜信受奉行。  

 上一部：乾隆大藏經·宋元入藏諸大小乘經·佛說末利支提婆花鬘經一卷  下一部：乾隆大藏經·宋元入藏諸大小乘經·佛說摩利支天陀羅尼咒經一卷 



  
乾隆大藏經·宋元入藏諸大小乘經·佛說摩利支天經 
  