  第0975部～觀自在菩薩說普賢陀羅尼經一卷         
   
  
   宋元入藏諸大小乘經·第0975部   
觀自在菩薩說普賢陀羅尼經一卷   
唐三藏沙門大廣智不空譯      
 
 
　　 
 
觀自在菩薩說普賢陀羅尼經  
　　如是我聞。一時薄伽梵住王舍城靈鷲山。與大苾芻眾及大菩薩摩訶薩九十九俱胝眾俱。  
　　爾時圣觀自在菩薩摩訶薩。在彼眾會從座而起。白佛言世尊我欲顯說普賢陀羅尼。世尊此陀羅尼。我于月上光如來所受得。若菩薩乘者。才聞此陀羅尼。即得不退轉。速疾承事一切如來應供正遍知者。能銷滅一切業障獲得安樂富饒。身得清凈語業清凈意得清凈。通達一切大秘密海。能滿一切大愿海。即見一切如來。我由聞此陀羅尼。便證無生法忍。獲得首楞嚴三摩地。證得寶印三摩地焰炬三摩地海印三摩地普遍虛空三摩地。證得如是等恒河沙數三摩地門。復證得開無盡篋等八萬四千陀羅尼門。由此證得具慧具行。得如是智慧。成就所聞之法。于諸佛所聞法無間承事供養。唯愿世尊許我為四部眾說。佛言聽汝宣說。  
　　爾時觀自在菩薩摩訶薩。入金剛曼荼羅三摩地。即說陀羅尼曰。  
　　曩莫啰怛曩(二合)怛啰(二合)野耶(一)曩莫阿(引)哩耶(二合)嚩盧枳帝濕嚩(二合)啰(引)耶冒地薩怛嚩(二合引)野摩訶薩怛嚩(二合引)野(三)摩訶(引)迦(引)嚕抳迦(引)野怛儞也(二合引)他佉(上)誐吠佉(上)誐吠佉(上)我吠斫屈芻(二合)佉吠秫嚕(二合)怛啰(二合)佉吠伽啰(二合引)拏佉吠爾賀嚩(二合引)佉吠迦(引)野佉吠么娜佉吠娑啰佉吠吠么佉吠戍穰(上)佉吠儞弭多(上)佉吠缽啰(二合)抳馱曩佉吠三摩(引)他佉吠播(引)啰弭多(去引)佉吠冒地佉吠娑啰娑啰娑啰薩嚩沒馱(引)地瑟恥(二合)帝婆啰婆啰婆啰達磨地瑟恥(二合)帝迦啰迦啰迦啰僧(去)伽(引)地瑟恥(二合)帝曩莫阿哩野(二合)嚩嚕枳帝濕嚩(二合)啰(引)野冒地薩怛嚩(二合)野摩訶薩怛嚩(二合)野摩訶迦嚕抳迦(引)野曩慕捺嚩(二合)曩嚩底(丁以反引)南冒(引)地薩怛嚩(二合)句(引)胝(引)南(引)阿地瑟恥(二合)帝睹[牟*含](引)阿(引)聿[口*栗]么(二合)懶者娜難(上)睹怛儞也(二合)他蘇啰鼻蘇啰鼻母儞母儞摩訶母儞么底么底摩訶么底曩莫阿(引)哩野(二合引)嚩盧枳帝濕嚩(二合)啰(引)野冒地薩怛嚩(二合引)野摩訶(引)薩怛嚩(二合引)野摩訶(引)迦(引)嚕抳迦(引)野悉殿睹三滿多跋捺啰(二合)馱(引)啰抳娑嚩(二合引)訶(引)  
　　爾時觀自在菩薩。說此陀羅尼時。九十二俱胝菩薩。證得首楞嚴三摩地。恒河沙數菩薩。證得微妙陀羅尼三摩地。我今說此陀羅尼功德。每于晨朝。誦此陀羅尼一百八遍。滿二十一日。觀自在菩薩即現其身。所求一切愿皆得滿足。  
　　若人囚禁枷鎖。七日誦持即得解脫。若人患瘧。于左耳邊誦患者即愈。若人患風邪魅病。酥油相和加持二十一遍。令服即得除差。若患齒痛。加持齒木二十一遍。令嚼即愈。若患耳痛。取疊花子油。并置于熟銅器中加持七遍。滴于耳中即愈。若患頭痛肚痛。加持手摩捫即愈。若患鬼魅。結咒索加持一百八遍。令帶即愈。若被拏吉儞魅。加持油七遍。摩涂支節即愈。若患一切病。加持或手或柳枝摩拂即愈。如上諸法即未置功業隨誦即效。若欲求見佛菩薩。證陀羅尼門三摩地門。神通隱形安膳那。藥雄黃成就者。行者于舍利塔或佛像前。涂拭曼荼羅懸繒幡蓋。散種種花燒檀香沉香薰陸香。燃燈一百盞廣大供養。念誦者清凈澡浴。著凈衣服身持梵行。即誦此陀羅尼結方隅界陀羅尼曰。  
　　曩謨啰怛曩(二合)怛啰(二合引)野耶曩莫阿(引)哩野(二合引)嚩盧枳帝濕嚩(二合)啰(引)野冒地薩怛嚩(二合)野摩訶薩怛嚩(二合)野摩訶迦嚕抳迦(引)野怛儞也(二合)他止里滿馱(引)銘(上)弭里滿馱(引)弭止里弭里滿馱(引)弭枲(引)摩滿馱(引)弭枲(引)摩(引)銘羯室旨(二合)娜底訖啰(二合)么睹娑嚩(二合引)訶(引)  
　　以此陀羅尼加持水二十一遍。于道場中散灑十方即成結界。  
　　我今說迎請陀羅尼。真言行者先誦此陀羅尼迎請已。然后念誦。陀羅尼曰。  
　　曩謨啰怛曩(二合)怛啰(二合)野(引)耶曩莫阿(引)哩野(二合引)嚩嚧枳帝濕嚩(二合)啰(引)野冒地薩怛嚩(二合引)野摩訶(引)薩怛嚩(二合引)野摩訶迦(引)嚕抳迦(引)野怛儞也(二合)他止里止里弭里弭里止里隸(引)翳呬婆誐挽曩(引)哩野(二引合)嚩盧枳帝濕嚩(二合)啰娑嚩(二合)訶(引)  
　　此陀羅尼是我心真言。誦真言即成請召。行者從白月八日起首。乃至十五日。日三時時別誦一百八遍。三時澡浴三時換衣。其十五日作廣大供養無限念誦。其日中夜觀自在菩薩。來至道場現金色身。相好端嚴放百千光明。持誦者不應恐怖生勇健心。才見觀自在菩薩。即得地位證得陀羅尼三摩地。即見東方阿閦如來南方寶幢如來西方無量壽如來北方天鼓音王如來。見四如來十方無量如來身廣大威德。承于諸佛大悲愿力。久住世間。從此命終當生凈妙佛剎。于一切處。供養承事諸佛如來。  
　　爾時世尊說是經已。菩薩摩訶薩并天龍藥叉乾闥婆阿修羅迦樓羅緊那羅摩睺羅伽人非人等。皆大歡喜信受奉行。  

 上一部：乾隆大藏經·宋元入藏諸大小乘經·佛說三十五佛名禮懺文一卷  下一部：乾隆大藏經·宋元入藏諸大小乘經·佛說八大菩薩曼荼羅經一卷 



  
乾隆大藏經·宋元入藏諸大小乘經·觀自在菩薩說普賢陀羅尼經 
  