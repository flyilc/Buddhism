  第1046部～佛說一切佛攝相應大教王經圣觀自在菩薩念誦儀軌經一卷         
   
  
   宋元入藏諸大小乘經·第1046部   
佛說一切佛攝相應大教王經圣觀自在菩薩念誦儀軌經一卷   
宋西天三藏朝散大夫明教大師法賢奉詔譯      
 
 
　　 
 
佛說一切佛攝相應大教王經圣觀自在菩薩念誦儀軌經一卷  
　　我今歸命佛菩薩　　演彼相應大教王 
　　略述觀音菩薩儀　　能成所作利群品  
　　爾時世尊。為欲利益諸眾生故。演說諸佛相應大教。佛言若阿阇梨及與行人。為欲修行菩提分法及種種成就者。當于觀自在菩薩法而修習之。若修此法先求靜處。依于儀軌專心不懈。修其先行令得精熟。然后依法作其觀想及誦吽字。擇地結界作法遣魔已。乃于彼處敷草而坐。時持誦人。將欲運心觀想賢圣。先須凈其三業。即誦凈三業真言曰。  
　　唵(引)哥(引)野嚩(引)酤(半音)唧多(一句)嚩日啰(二合)莎婆(引)嚩(引)怛啰(二合)酤(引)[亢*欠](呼郎切二)  
　　誦此真言已。復說譬喻伽陀曰。  
　　譬如清凈妙色蓮　　雖生泥中不可染 
　　如是眾生處煩惱　　悉得清凈于三界  
　　誦伽陀已。自想頂戴寶冠。內有無量壽佛。次于本心想出開敷白蓮華。于彼華上想有月輪。于月輪中想現◇唵字。體如虛空唯真實大智。然后誦開慧真言曰。  
　　唵(引)唧多缽啰(二合)底微鄧迦嚕彌(一句)  
　　誦此真言已。復想眾寶化成八葉蓮華。于彼華上想有月輪。于月輪中現出◇紇陵字。即是觀自在菩薩本身。結跏趺坐其身赤色而有二臂。于菩薩左邊想白衣菩薩。手持蓮華。次想八方賢圣。第一于蓮華東葉位。想現尾路吉儞菩薩。手持紅色蓮華。菩薩真言曰。  
　　唵(引)尾路吉儞阿嚩路哥野娑嚩(二合引)賀(引一)  
　　于蓮華南葉位。想現多羅菩薩。手持綠色蓮華。菩薩真言曰。  
　　唵(引)多(引)哩(引一)咄多(引)哩(引二)咄哩(引)娑嚩(二合引)賀(引三)  
　　次于蓮華西葉位。想部哩尼菩薩。手持優缽羅華。花內有八輻輪。菩薩真言曰。  
　　唵(引)部(引)哩尼(一)摩賀(引)作訖啰(二合)嚩哩底(二合)儞(引)吽(引二)  
　　次于蓮華北葉位。想現顰眉菩薩。手持黃色蓮華。菩薩真言曰。  
　　唵(引)勃哩(二合)酤致(一)怛致(二)末吒(半音)吽(引三)  
　　次于蓮華東北葉位。想現缽訥摩(二合)嚩枲儞菩薩。手持緋色蓮華。菩薩真言曰。  
　　唵(引)摩賀(引)室哩(二合)曳(引一)摩尼缽訥彌(二合引)吽(引二)  
　　次于蓮華東南葉位。想現嚩日啰(二合)缽訥摩(二合)說哩菩薩。手持白蓮華。菩薩真言曰。  
　　唵(引)嚩日啰(二合)缽訥彌(二合引)濕嚩(二合)哩馱啰缽訥彌(二合引)吽(引一)  
　　次于蓮華西南葉位。想現尾說缽訥摩(二合)菩薩。手持黑色蓮華。菩薩真言曰。  
　　唵(引)尾濕嚩(二合)缽訥彌(二合引)紇哩(二合引一)  
　　次于蓮華西北葉位。想現尾說嚩日啰(二合)菩薩。手持羯磨杵。菩薩真言曰。  
　　唵(引)尾濕嚩(二合)嚩日哩(二合引)吽(引一)  
　　次于蓮華中心。復想觀自在菩薩。現大妙色身。真言曰。  
　　唵(引)紇陵(二合引)缽訥摩(二合)那哩帝(二合引)濕嚩(二合)啰吽(引一)  
　　如是諸大菩薩及微妙真言。若持誦人依法作其觀想。及誦真言專注不退。是人當來速證佛果。設受五欲樂。亦能圓滿十波羅蜜及總持門。乃至辟支佛十地菩薩佛寂靜句。速得成就勿生疑惑。  
　　復次持誦之人。亦須常服五種大乘之藥。所謂。  
　　冒地唧多羯哩布(二合)啰啰訖多(二合)贊捺那嚩日啰(二合)烏那哥等。  
　　若能常服如是之藥。及持誦不輟。速離老病苦增長壽命。變于色相見者愛敬。現世獲得成最上智。  
　　復次所有息災增益敬愛降伏。乃至勾召除滅諸魔發遣。冤惡禁法打惡之法。乃至飛空自在及諸三摩地等。若修觀自在法悉皆成就。  
　　觀自在菩薩根本真言曰。  
　　唵(引)紇陵(二合引)缽訥摩(二合)那哩帝(二合)濕嚩(二合)啰吽(引一)  
　　復次若持誦人。常念此觀自在菩薩根本真言。日誦一百八遍。是人晝夜所作之罪悉皆銷滅。若日誦五百遍。能除一切病。若日誦一千遍得壽命增長。若誦二千遍得眾人恭敬。若持誦三千遍眾人愛敬增長富貴。若持誦四千遍遠離貧苦。若持誦五千遍能令一切冤家身心慌亂。若持誦六千遍能降諸冤家。若持誦七千遍能降四魔。若持誦八千遍能降諸天及天女。若持誦九千遍能降夜叉及夜叉女。若持誦一萬遍能降天龍及人。若持誦二萬遍諸隱身賢圣而作成就。若持誦三萬遍能滿一切愿。若持誦四萬遍當得騰空自在。若持誦五萬遍當得圣劍成就。若持誦六萬遍當得持明天。若持誦七萬遍得為世間主。若持誦八萬遍當得鐵輪王位。若持誦九萬遍當得金輪王位。若持誦一洛叉數當得菩薩位。若持誦十洛叉數當得自在滿十地位。若持誦五十洛叉數當證佛位。若持誦一俱胝數。當得具足極樂世界無量壽佛身口意等。利樂眾生。爾時世尊復說白衣菩薩真言曰。  
　　唵(引)半拏啰嚩(引)枲儞(一)嚩啰禰(引)吽(引二)  
　　此白衣菩薩微妙真言。若人常能持誦。所有一切罪業悉皆消滅。若能依法專注。持誦滿一七日。所有國城之內。一切人民皆悉奉重。若持誦一月獲大富貴。如是持誦至一洛叉數。當得與菩薩威力無異。  
　　復次說尾路吉儞菩薩真言曰。  
　　唵(引)尾路吉儞(一)阿嚩路哥野娑嚩(二合引)賀(引二)  
　　此菩薩微妙真言。若人依法持誦一萬遍。當得圣劍成就。若持誦人有所求事。當取齒木加持二十一遍。揩齒而臥。所求之事夢中皆說。凡所說事悉皆真實。  
　　復次說多羅菩薩真言曰。  
　　唵(引)多(引)哩(引一)咄多(引)哩(引二)咄哩(引)娑嚩(二合引)賀(引三)  
　　此菩薩微妙真言。若人依法持誦一洛叉數。是人能降三界一切天龍阿修羅持明天。及彼等女來為仆使無不隨心。持誦人若欲作勾召彼天龍及女等來者。當想彼身赤色。于其心中有金剛鉤。光明熾盛鉤于彼心。又想以罥索系于項頸作怖畏相。凡所勾者隨持誦時必定速至。有所求事悉得隨心。  
　　復次說部哩尼菩薩真言曰。  
　　唵(引)部哩尼摩賀(引)作訖啰(二合)嚩哩底(二合)儞吽(引一)  
　　此菩薩微妙真言。若人持誦欲求成就者。先當用尾拏嚩(二合)嚩日嚕(二合)那哥等藥。涂曼拏羅如圓月相。然后隨力備香花等。于中而為供養。持誦之人然后敷座而坐。一心專注持誦不懈。有所求事必獲成就見受快樂。命終之后當得生于極樂世界。  
　　復次說顰眉菩薩真言曰。  
　　唵(引)勃哩(二合)酤致(一)怛致(引二)末吒(半音)吽(引三)  
　　此菩薩微妙真言。若人持誦欲作調伏法者。當取冤家足下土及河兩岸土。復用毒藥芥子鹽血。及尾拏嚩(二合)嚩日嚕(二合)那哥等。同和為泥作冤家像。用人骨為橛釘像身分肢節。盛髑髏內用髑髏蓋。于尸陀林中用燒尸火炙。誦真言加持經三七晝夜決定調伏。  
　　復次說缽訥摩(二合)嚩枲儞菩薩真言曰。  
　　唵(引)摩賀(引)室哩(二合)曳(引)摩尼缽訥彌(二合引)吽(引一)  
　　此菩薩微妙真言。若持誦時。當先以香華等五種供養已。方可持誦。能作一切處擁護。若于論義決定得勝。得大自在與觀自在等。若以蓮華一萬數作護摩得為地主。若用蓮華一洛叉數作護摩得輪王位。  
　　復次說嚩日啰(二合)缽訥摩(二合)說哩菩薩真言曰。  
　　唵(引)嚩日啰(二合)缽訥彌(二合引)說哩(一)嚩啰缽訥彌(二合引)吽(引二)  
　　此菩薩微妙真言。若持誦人作心念時。便能降伏句召。若持誦七遍能擁護己身。若持誦千遍。能除毒藥刀劍師子象蛇火賊禁縛海鬼等難。及除瘥珂哩枯(二合)那哥訥蹉哩彌(二合)多訥哩朗(二合)儗多等病。及辟除一切惡毒眾生。若持誦一洛叉。增長壽命老復成少。身相圓滿眾人愛敬。若境內亢旱。當于彼處擇地畫作龍池。即于池前心念龍名。以白芥子及鹽作護摩。即降大雨一境豐稔。  
　　復次說尾說缽訥摩(二合)菩薩真言曰。  
　　唵(引)尾濕嚩(二合)缽訥彌(二合引)紇哩(二合引)  
　　此菩薩微妙真言。若人專注持誦。當得具足身口意業。能成種種之事。所謂禁伏法魑魅法釘橛法。鉤他心法幻化法。乃至開修羅窟及隱身。飛空自在悉能成就。  
　　復次說尾說嚩日啰(二合)菩薩真言曰。  
　　唵(引)尾說嚩日哩(二合)吽。  
　　此菩薩微妙真言。若持誦人專注不懈依法持誦。常能擁護自他。及得一切敬愛。乃至獲大辯才能勝他辯。又此菩薩能于地獄餓鬼畜生等趣。救度眾生發大精進。如觀自在菩薩。若有信重佛法者。菩薩當如其母常為擁護。佛言若復有人。于此一切如來攝相應大教王經觀自在菩薩念誦儀軌。心無疑惑堅固修行。當得成就究竟之法。又復有人不入曼拏羅。乃至具煩惱兼薄福等。是人隨意所欲行住坐立。或語或笑不間是事。恒發菩提心想真實理常當持誦。所作之法皆能成就。又復持誦之人發菩提心。服五種圣藥所謂摩賀啰訖當(二合)羯哩布(二合)啰啰訖多(二合)贊捺那等圣藥。  
　　依觀自在菩薩儀軌持誦。及供養賢圣。是人雖不作佛像。亦能獲得最上相應。成金剛薩埵菩薩之位。速證菩提。如是成就當有何相。彼菩提分法及波羅蜜總持門十地等自然成就。若人悉能依于一切佛相應法持誦者。即與一切佛無異。  
　　復次若持誦人心未寂靜。不能了解相應之法。我今為彼說[巾*(穴/登)]像法。若持誦人欲畫[巾*(穴/登)]者。先求巧妙畫人。預令潔凈身心修持齋戒。然用上好匹帛兩頭具茸者。長二肘量用上好彩色。于帛上畫一月輪。于月輪中畫眾色八葉蓮華。于華中心畫觀自在菩薩。身赤色三面六臂。頂戴寶冠內有阿閦佛。右面黑色微現忿怒相。左面白色。六臂依法執持于蓮華。東葉位畫尾路吉儞菩薩。身白色。左手持赤色蓮華。右手持金剛杵。南葉位畫多羅菩薩。身綠色。左手持綠色蓮華。右手持寶。西葉位畫部哩尼菩薩。身金色。手持優缽羅華內有輪。北葉位畫顰眉菩薩。身紅白色手持黃色蓮華及持利劍。東北葉位畫缽訥摩(二合)嚩枲儞菩薩。身金色。手持緋色蓮華。東南葉位畫嚩日啰(二合)缽訥彌(二合)說哩菩薩。身如虛空色。手持白蓮華及持玻璃數珠。西南葉位畫尾說缽訥摩(二合)菩薩。身秋月色。手持黑色蓮華及持經法。西北葉位畫尾說嚩日啰(二合)菩薩。身種種色。手持蓮華次于葉外。四隅畫戲鬘歌舞四親近菩薩。次于四門位想◇[口*弱]◇吽◇鑁◇呼等四微妙字。變成鉤索鎖鈴四菩薩。護于四門。  
　　復次說畫像法。如前選擇巧妙畫人。于素帛上畫觀自在菩薩。身秋月色具相圓滿。頂戴寶冠內有無量壽佛。有八臂。右第一手持數珠。第二手執寶杖。第三手執三叉。第四手作施愿印。左第一手執蓮華。第二手執軍持。第三手執罥索。第四手持般若經。以虎皮為衣龍為絡腋。于蓮華上或立或跏趺坐。于菩薩右邊畫持誦人。手持閼伽缽及香爐。作恭敬相。  
　　復說畫像法。如寶陀洛迦山相儀。畫觀自在菩薩。身白色具圓滿相。白衣裝嚴。右手持數珠。左手搘揌作思念利益一切眾生相。乘師子蓮華座。左足垂下踏于蓮華。右足在于蓮華座上。  
　　復說畫像法。如前于素帛上。畫觀自在菩薩。身紅白色。十臂。右第一手持數珠。余四手作施無畏救眾生難相。左第一手持雙莖赤蓮華。上有般若經。余四手亦作施無畏救眾生難相。乘師子蓮華座。垂下左足以蓮華承。于菩薩右面畫師子象火蛇。左面畫賊禁縛海鬼等。如是八難眾生遇之。作菩薩救度之相。  
　　復說畫像法。如前用素帛。畫觀自在菩薩。處月輪中現種種色。有十三頭。各戴寶冠內有無量壽佛。正面圓滿。第十三面綠色現于馬頭。有百臂。手持種種羯磨器仗。或畫百頭千臂。亦復手持種種羯磨器仗。如是一切畫像。皆于右邊畫持誦人。作胡跪恭敬。手持閼伽缽及香爐等相。  
　　如上諸[巾*(穴/登)]像。持誦之人隨心所樂畫于一相。一一皆須發最上殊勝之心。畫得[巾*(穴/登)]已。即備辦殊妙種種香華飲食及一切供具。于[巾*(穴/登)]前敷設。請阿阇梨依法作慶贊已。持誦之人然后自作潔凈。于此[巾*(穴/登)]前安坐定心。誦觀自在菩薩根本微妙真言。若離諸疑惑專注不懈。一切所作決定成就。  
　　復次阿阇梨為作慶贊。及與傳授根本微妙真言已。彼持誦人以弟子禮。當以種種珍寶金銀財物。乃至國城及與身命。皆可奉上阿阇梨以為答謝。何以故為如上法難得值遇。何況傳授。是故虔心求阿阇梨愿施歡喜。又復此法不得傳授容易之人。是人心不恭虔恐招惡報。  

 上一部：乾隆大藏經·宋元入藏諸大小乘經·佛說大方廣曼殊室利經觀自在多羅菩薩儀軌經一卷  下一部：乾隆大藏經·宋元入藏諸大小乘經·瑜伽金剛頂經釋字母品一卷 



  
乾隆大藏經·宋元入藏諸大小乘經·佛說一切佛攝相應大教王經圣觀自在菩薩念誦儀軌經 
  