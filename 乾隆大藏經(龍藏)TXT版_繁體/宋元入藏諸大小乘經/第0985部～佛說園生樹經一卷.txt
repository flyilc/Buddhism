  第0985部～佛說園生樹經一卷         
   
  
   宋元入藏諸大小乘經·第0985部   
佛說園生樹經一卷   
宋西天北印度三藏傳法大師施護奉詔譯      
 
 
　　 
 
佛說園生樹經  
　　如是我聞。一時佛在舍衛國祇樹給孤獨園。與苾芻眾俱。是時佛告諸苾芻言。汝等當知。彼三十三天中有一大樹名為園生。其樹盤根及五由旬高百由旬。所有枝葉覆五十由旬。彼天子眾依時往彼樹下游觀。其樹即生半努缽羅舍。時諸天子見是事已。即生歡喜適悅快樂。其后非久復生尸啰拏缽羅舍。諸天子眾依時往彼游觀。轉增適悅快樂。又復非久即生寶網。以覆其上而為莊嚴。彼天子眾依時往彼樹下游觀。轉復增于適悅快樂。又復非久生叉啰迦。彼天子眾依時往彼樹下游觀。見是事已轉復增于適悅快樂。又復非久生俱砧摩羅迦。彼天子眾依時往彼樹下游觀。轉復增于適悅快樂。又復非久生迦迦寫。彼天子眾依時游觀。轉增適悅。又復非久彼園生樹滿樹開華。其華清凈異香殊妙。微風吹動。其香馥郁五十由旬。大風所吹滿百由旬。復有殊妙光明照于八十由旬。其樹既開華已。彼天子眾見樹開華。轉倍于前生大快樂。于夏四月居其樹下適悅娛樂。  
　　佛告諸苾芻。汝等當知。彼園生樹有如是事。妙華異香人所愛樂。諸聲聞人亦復如是。彼樹初生半努缽羅舍時。即如聲聞人初發信心出家向道。復次彼樹生尸啰拏缽羅舍時。即如聲聞人剃除須發。被袈裟衣成聲聞相。復次彼樹生寶網時。即如聲聞人厭離諸欲舍不善法。遠離種種思惟分別。獲得初禪離生喜樂定。  
　　復次彼樹生叉曪迦時。即如聲聞人外相善寂內心靜住。離諸思惟定心一想。獲得二禪定生喜樂定。  
　　復次彼樹生俱砧摩羅迦時。即如聲聞人離諸喜愛。身得輕安適悅妙樂。獲得第三禪離喜妙樂定。  
　　復次彼樹生迦迦寫時。即如聲聞人斷除一切憂苦喜樂住平等心。獲得第四禪舍念清凈定。  
　　復次彼樹開敷妙華。異香遍聞人所愛樂時。即如聲聞人諸漏已盡非漏隨增證無學果不受后有。人天瞻敬受大供養。同彼華開其事如是。佛告諸苾芻。汝等當知。彼三十三天諸天子眾。各各色相殊異嚴好種種莊飾。居善法堂集會圍繞。聽受帝釋天主宣說妙法。汝諸苾芻。各獲果證清凈圓滿。梵行具足一切見敬。圍繞世尊聽受妙法。同彼天眾亦復如是。  
　　爾時諸苾芻聞佛宣說園生樹已。各各心生歡喜踴躍。信受奉行。  

 上一部：乾隆大藏經·宋元入藏諸大小乘經·佛說輪王七寶經一卷  下一部：乾隆大藏經·宋元入藏諸大小乘經·佛說了義般若波羅蜜多經一卷 



  
乾隆大藏經·宋元入藏諸大小乘經·佛說園生樹經 
  