  第0828部～圣無能勝金剛火陀羅尼經一卷         
   
  
   宋元入藏諸大小乘經·第0828部   
圣無能勝金剛火陀羅尼經一卷   
宋西天中印度三藏傳教大師法天奉詔譯      
 
 
　　 
 
圣無能勝金剛火陀羅尼經  
　　如是我聞。一時佛在妙高山寶峰樓閣之中。以種種金寶而用莊嚴。出無數光周匝照曜于諸山巖。復有栴檀沉水涂香粖香種種名花。及諸寶蓋鈴譯如是嚴飾。  
　　爾時有天龍夜叉阿修羅乾闥婆迦樓羅緊那羅摩睺羅伽。及持明仙部多頻那夜迦毗舍左有形無形末怛里眾等。來集會坐可遍五百由旬。  
　　復有菩薩摩訶薩七千五百人。苾芻眾一萬二千五百人。俱來會坐而為聽法。  
　　爾時會中天龍夜叉阿修羅乾闥婆迦樓羅緊那羅摩睺羅伽。及持明仙眾部多頻那夜迦毗舍左。有形無形末怛里眾等。高聲唱言苦哉苦哉。時釋迦牟尼如來應正等覺而復問言。汝等云何高聲唱言怖畏苦惱。彼眾等白言。世尊我被大力圣者恐怖降伏而今來此。唯愿慈悲特垂救護。世尊告言。今此一切最上廣大曼拏羅中。有菩薩摩訶薩得大地補處。當紹灌頂法王之位。而能覺悟善惡諸業。當為安慰汝之心意說是語已剎那之間有菩薩摩訶薩名金剛手。如金剛山放金色光普照世界。頂戴寶冠面如滿月。手執金剛棒金剛橛金剛罥索。具大福力能破諸惡。領五千金剛族而為眷屬。其名曰金剛難拏大將。金剛嚩日啰誐啰婆大將。金剛嚩日啰計都大將。金剛嚩日啰嚩婆娑大將。金剛儞攞嚩日啰大將。金剛啰怛曩嚩日啰大將。金剛玉呬也嚩日啰大將。金剛作訖啰嚩日啰大將。金剛摩訶嚩日啰難拏主。金剛護世明王。及金剛魔金剛頻那夜迦。金剛曜童子金剛烏娑多羅迦金剛大惡等。俱來集會大曼拏羅中。放清凈光照曜一切。能令眾生心懷歡喜。時金剛手菩薩。偏袒右肩頂禮佛足。右繞三匝合掌住立。  
　　爾時世尊敕金剛手菩薩言。今此會中有天龍夜叉阿修羅及諸部多之類。高聲唱言怖畏苦惱。汝為安慰令彼快樂。于是金剛手菩薩即從座起。于天龍阿修羅等部多眾前入三摩地。名最上金剛器仗光明燈。發大神通令三千大千世界雷雹閃電如大火焰。是諸眾生見是事已。即除苦惱怕怖。復有恒河沙數眾生。見是事已發清凈梵行持戒忍辱心。一切財寶施金剛手菩薩。皆愿隨從聽受妙法。是時金剛手菩薩。即為天龍夜叉之眾。說四諦緣生三摩地門十波羅蜜。及本金剛族大曼拏羅儀則之法。所有梵王天大自在天。嚩嚕拏俱尸羅。摩嚕多誐嚕拏。那羅延天焰摩天帝釋天。而得成就者。阿修羅乾闥婆。而得成就者。乃至諸惡部多大羅叉等。難調伏者而能調伏。懷惡心者而發善心。懷邪見者而得正見。懷嗔恚者而起慈悲。懷愚暗者而能明了。先具強力者而失強力。先能隱身者而不能隱。他真言能自禁斷。自真言能求圓滿。住曼拏羅中覺悟調伏。當如是等。  
　　爾時佛敕金剛手菩薩。汝為宣說無能勝金剛火大陀羅尼令彼受持。金剛手菩薩。即以此陀羅尼真實威德之力。放大光明照彼天人阿修羅等一切賢圣大會之眾。復以陀羅尼力故。而令日月星宿光明不現。大海涌沸妙高山王悉皆震動。  
　　爾時大光焰藏金寶峰中有金剛手童女。變化自身如大熾焰。即往虛空。至大力菩薩摩訶薩前。右繞三匝歸命頂禮。住立一面告彼眾曰。金剛手菩薩說如來三摩地心。汝等當宜各舍金剛器仗等。求此大陀羅尼法。時世界主大梵王天人阿修羅等。俱發聲言。如菩薩敕我今奉行。于是大自在天舍三股叉。那羅延天舍輪。焰摩天舍杖。俱尾啰天舍棒。帝釋天舍金剛杵。摩嚕拏天舍罥索。天魔舍其障難。阿修羅舍其威力。摩嚕多舍其迷著。母鬼眾離于散亂。龍神眾離于恚毒。夜叉羅剎緊那羅毗舍左部多沒啰賀摩羅剎娑鳩槃茶等皆去威力。于菩薩前一心恭敬。金剛手即說陀羅尼曰。  
　　曩謨(引)啰怛曩(二合)怛啰(二合)夜(引)野曩摩室戰(二合)拏嚩日啰(二合)播(引)拏曳(引)摩賀(引)藥乞叉(二合)細(引)曩(引)缽哆曳(引)怛儞也(二合)他(引)怛他(引)誐多三摩(引)地馱啰尼末(引)嚩里多(二合)以瑟也(二合引)彌曀呬嚩日里(二合)俱胝羅俱胝播(引)嚩迦俱羅尸契迦閉羅計尸怛致左致祖(引)致謨(引)吒儞迦里迦(二合)致母致嚩致嚩日里(二合引)尼禰愈(二合)路隸母俱母俱酥母酥母婆啰娑啰娑普(二合)吒娑普(二合)吒娑普(二合)吒娑普(二合)吒烏儞愈(二合)帝(引)賓誐隸左致尾左致入嚩(二合)羅賓誐隸薩里嚩(二合)禰嚩誐拏缽啰(二合)賀啰拏摩(引)野(引)悉地奈(引)以計酥嚨嚕(引)嚩日羅(二合)具(引)尼(引)涅里(二合)荼娑啰缽啰(二合)賀啰尼啰怛曩(二合)怛啰(二合)野(引)禰迦羅部帝(引)嚩日羅(二合)馱啰尾濕嚩(二合引)娑儞迦(引)缽啰(二合)賀哆缽啰(二合)摩里那(二合)儞娑嚩(二合引)賀。  
　　若此陀羅尼有人聞已。一心讀誦憶念受持。是人得入一切世間出世間曼拏羅三昧。若人隨喜恭敬。是人不為禁咒諸毒及一切恐怖之所惱害。  
　　爾時佛敕金剛手菩薩說大陀羅尼時。欲色諸天一切天子。于空界中雨種種殊妙香花而用供養。復以微妙梵音歌詠贊嘆。時大曼拏羅會一切圣賢苾芻眾等。并大菩薩摩訶薩。皆大歡喜信受奉行。  

 上一部：乾隆大藏經·宋元入藏諸大小乘經·佛說持明藏八大總持王經一卷  下一部：乾隆大藏經·宋元入藏諸大小乘經·佛說尊勝大明王經一卷 



  
乾隆大藏經·宋元入藏諸大小乘經·圣無能勝金剛火陀羅尼經 
  