  第0980部～瑜伽集要救阿難陀羅尼焰口軌儀經一卷         
   
  
   宋元入藏諸大小乘經·第0980部   
瑜伽集要救阿難陀羅尼焰口軌儀經一卷   
唐三藏沙門不空奉詔譯      
 
 
　　 
 
瑜伽集要救阿難陀羅尼焰口軌儀經  
　　爾時世尊。在迦羅城尼俱律那僧伽藍所。與諸比丘并諸菩薩無數眾會。前后圍繞而為說法。爾時阿難獨居靜處念所受法。即于其夜三更已后。見一餓鬼名曰焰口。其形丑陋身體枯瘦。口中火然咽如針鋒。頭發髼亂牙爪長利。甚可怖畏。住阿難前白阿難言。汝卻后三日命將欲盡。即便生于餓鬼之中。是時阿難聞此語已。心生惶怖問餓鬼言。大士若我死后生餓鬼者。我今行何方便得免斯苦。爾時餓鬼白阿難。言汝于來日晨。朝若能布施百千那由他恒河沙數餓鬼飲食。并余無量婆羅門仙閻羅所司業道冥官。及諸鬼神先亡久遠等所食飲食。如摩伽陀國所用之斛。各施七七斛飲食。并為我等供養三寶。汝得增壽。令我等輩離餓鬼苦得生天上。阿難見此焰口餓鬼。身形羸瘦枯燋極丑。口中火然其咽如針。頭發髼亂毛爪長利。又聞苦語甚大驚怖身毛皆豎。即至晨朝從座而起。往至佛所右繞三匝。頂禮佛足身體戰栗而白佛言。大悲世尊愿救我苦。所以者何昨夜三更。經行靜處念所受法。見焰口鬼而語我言。汝過三日必當命盡生餓鬼中。我問鬼言云何令我得免斯苦。餓鬼答言汝若能施百千萬億那由他恒河沙數無量餓鬼。婆羅門仙閻羅所司業道冥官。及諸鬼神侍從眷屬。先亡久遠。平等普施餓鬼飲食。汝等增壽白言世尊云何能辦無量飲食充足。佛告阿難汝今勿怖。我念過去無量劫中曾作婆羅門時。于觀世音菩薩摩訶薩邊。受得陀羅尼名曰無量威德自在光明如來陀羅尼法。佛告阿難。汝若善能作此陀羅尼法加持七遍。能令一食變成種種甘露飲食。即能充足百千俱胝那由他恒河沙數一切餓鬼。婆羅門仙異類鬼神。上妙飲食皆得飽滿。如是等眾。一一各得摩伽陀國所用之斛。此食此水量同法界食之無盡。皆獲圣果解脫苦身。佛告阿難汝今受持此陀羅尼法。令汝福德壽命增長。餓鬼生天及生凈土受人天身能。令施主轉障消災延年益壽。現招勝福當證菩提。發廣大心普為有情。積劫已來多生父母。列宿天曹幽司地府。焰摩鬼界昆微蠢動一切含靈普設無遮廣大供養。悉來赴會。乘佛威光洗滌身田。獲斯勝利受人天樂。唯愿諸佛般若菩薩金剛天等。及諸業道無量圣賢。以無緣慈證我所行。是故我等為欲滿足弘誓愿故。欲為弘護令濟有情無退失故。為摧諸業令清凈故。為欲精進求無上道速成就故。為欲拔濟惡道眾生。永拋苦海登彼岸故。如經所說無邊世界六道四生。其中所有為于主宰統領上首之者。皆是住不可思議解脫菩薩慈悲誓愿。分形布影示現化身。在六道中同類受苦。設于方便不被煩惱隨煩惱壞。分別諸業令發道意。常自克責悔身造作。調伏教化一切眾生。為大導師摧滅三涂。凈諸業道斷截愛流。不舍行愿處于苦海為善知識。成熟利樂一切有情證大涅槃。若有施主深信大乘渴仰瑜伽。愿樂見聞陀羅尼藏甘露法門。為諸有情興拔濟心。殷勤稱贊舍大財寶。三請于師方許檀法。平等一如離怨憎想。常行布施無有悔恨。親近善友勇猛精進。無有怯弱至求大道。稱贊三寶撫育生命。方便拔濟皆令解脫。不以惡求而養身命。常自利他。彼善男子是真善友。行菩薩行。普為三涂諸惡趣中。一切餓鬼焰魔王等。婆羅門仙虛空諸天。釋梵四王列宿天曹。龍神八部日月須彌。修羅外道六欲魔眾。水火風空山林窟穴。舍宅宮殿伽藍。大地江河流泉浴池。廟宇吉兇游行神眾。抄錄善惡神通無礙。毛羽飛空水族游鱗。披毛角類蠢動含靈。曠野游魂鞭尸苦澀。多生冤恨相系未免。歷劫怨魂負于財命。亡過僧尼未證果者。多生父母眷屬親戚。乘如來教得出三涂。無量地獄發菩提心。各愿放舍解脫冤結。遞相贊念如父母想。到此道場證知護念心懷踴躍。如優曇花甚難可值。由自造作處于人間。識情難定多隨妄起。積為苦源未獲圣果。旋生過患。又復依王水土住佛慈光。常思曩緣猶懷今果。日夜克責何報殊私。或為眷屬親戚父母幾曾翻覆顛倒攀緣。改形換面豈將便識。唯愿今日承斯佛力。駕迥飛空到此道場。慈光拂體各隨形類。懺滌塵尤發菩提心納斯供養。佛告阿難若欲受持施食之法。須依瑜伽甚深三昧阿阇梨法。若樂修行者。應從瑜伽阿阇梨。學發無上大菩提心。受三昧戒入大曼拏羅得灌頂者。然許受之受大毗盧遮那如來五智灌頂。紹阿阇梨位。方可傳教也。若不爾者遞不相許。設爾修行自招殃咎。成盜法罪終無功效。若受灌頂依于師教。修習瑜伽威儀法式。善能分別了達法相。故名三藏阿阇梨。方得傳斯教也。若欲作法先自護持弟子亦爾。定知日已選擇凈地。精華大舍間靜園林。鬼神愛樂流泉浴池。江河山澤福德之地。堂舍亦得。如法涂摩用香水泥。隨施主力方圓大小。四角豎幖如法莊嚴。用五色彩安火焰珠。又于珠內安置佛頂大悲隨求尊勝。東北佛頂。東南大悲。西南隨求。西北尊勝。又于四柱如法莊嚴。殊特妙好名吉祥幢。令百由旬無諸衰患即成結界。風吹影拂土散水沾。罪障消亡獲大福利。眼見耳聞普皆利濟。次復周圍懸繒旛蓋。寶扇白拂布列位。次其于(壇法圣眾位次別在教文從師稟受)阿伽香水妙花燈涂。飲食湯藥種種果味及余物等。以法凈除勿令觸穢。莊嚴若了手執香爐。右繞道場遍以觀照。不周備處重添安排。莊嚴事畢與諸弟子。香湯洗浴著新凈衣。出外中庭如法掃灑。香泥涂地如法莊嚴。名三昧耶壇(是與弟子及鬼神受戒壇也)于道場外敷凈薦褥。嚴整威儀作禮三拜。面東胡跪手執香爐。作啟請法。  
　　啟告十方一切諸佛般若菩薩金剛天等。及諸業道無量圣賢。我今以大慈悲。乘佛神力。召請十方盡虛空界三涂地獄諸惡趣中。曠劫饑虛一切餓鬼。閻羅諸司天曹地府。業道冥官婆羅門仙。久遠先亡曠野冥靈。虛空諸天及諸眷屬異類鬼神。唯愿諸佛般若菩薩金剛天等無量圣賢及諸業道。愿賜威光悲增護念。普愿十方盡虛空界天曹地府業道冥官。無量餓鬼多生父母。先亡久遠婆羅門仙。一切冤結負于財命。種種類族異類鬼神各及眷屬。乘如來力。于晨朝時(日沒時亥時諸天眾歡喜降臨作法驗爾)決定降臨。得受如來上妙法味清凈甘露。飲食充足滋潤身田。福德智慧發菩□□永離邪行歸依三寶。行大慈心利益有情。求無上道不受輪回諸惡苦果。常生善家離諸怖畏。身常清凈證無上道。如是三白啟告已竟。即以香華燈涂運心。供養諸佛般若菩薩金剛天等。無量圣賢及諸業道。唯愿慈悲降臨攝受。微分供養禮三拜已。承迎圣眾入于壇內。右繞三市還復面東作禮圣眾。即以香華燈涂種種法事供養次即發露己身所有罪咎懺悔已竟。還禮圣眾。即以涂香戒度涂掌(運心入觀)方可作法。次結破地獄印。二羽金剛拳。檀慧而相鉤。進力豎側合。心想開地獄。三誦三掣開。真言曰。  
　　娜謨阿瑟吒(二合)試帝南三弭也(二合)三沒馱俱胝南唵(引)惹[寧*也](二合)曩嚩婆細地哩地哩吽。  
　　由此印咒威力故。所有諸趣地獄之門。隨此印咒豁然自開。  
　　次結召請餓鬼印。左羽作無畏相。右羽向前豎。四度微曲進度鉤召。真言曰。  
　　唵(引)[口*爾]曩[口*爾]迦曀呬曳(二合)呬娑嚩(二合)賀。  
　　既召請已。普皆云集。以愍念心贊嘆慰喻。令歡喜已渴仰于法。  
　　次結召罪印。二羽金剛縛。忍愿伸如針。進力曲如鉤。召罪真言曰。  
　　唵(引)薩嚩播跛羯哩灑(二合)拏尾戍馱曩嚩日啰(二合)薩怛嚩(二合)三摩耶吽弱(入聲)  
　　次結摧罪印　八度內相叉　忍愿如前豎　摧罪真言曰。  
　　唵嚩日啰(二合)播抳尾娑普(二合)吒耶(一)薩嚩播野滿馱曩[寧*也](二)缽啰(二合)謨乞叉(二合)耶(三)薩嚩播耶誐底毗藥(二合四)薩嚩薩怛嚩(二合五)薩嚩怛他誐多(六)嚩日啰(二合)三摩耶(七)吽(八)怛啰(二合)吒(九)  
　　次結定業印　二羽金剛掌　進力屈二節　禪智押二度　凈業真言曰。  
　　唵嚩日啰(二合)羯么(一)尾戍馱野(二)薩嚩嚩啰拏儞(三)母馱薩底曳(二合)曩(四)三摩耶吽(五)  
　　次結懺悔滅罪印。  
　　二羽金剛縛　進力屈二節　禪智押二度　懺悔真言曰。  
　　唵薩嚩播跛(一)尾娑普(二合)吒(二)那賀曩(三)嚩日啰(二合)野(四)娑嚩(二合)賀。  
　　諸佛子等既懺悔已。  
　　百劫積集罪　一念頓蕩除　如火焚枯草　滅盡無有余。  
　　次結妙色身如來施甘露印即以左羽轉腕向前。力智作聲施甘露真言曰。  
　　曩謨素嚕播耶(一)怛他誐哆野(二)怛儞也(二合)他唵(引四)素嚕素嚕(五)缽啰(二合)素嚕(六)缽啰(二合)素嚕(七)娑嚩(二合)賀(八)  
　　誦真言時。想于忍愿上有一鑁字。流出般若甘露法水。彈灑空中。一切餓鬼異類鬼神普得清涼。猛火息滅。身田潤澤離饑渴想。  
　　次結開咽喉印。左羽想持蓮花。右羽忍禪彈作聲。隨誦而彈之。開咽喉真言曰。  
　　曩謨婆誐嚩帝(一)尾補攞誐怛啰(二合)野(二)怛他誐多野(三)  
　　語諸佛子。今與汝等作印咒已。咽喉自開。通達無礙離諸障難。  
　　諸佛子等。我今為汝稱贊如來吉祥名號。能令汝等永離三涂八難之苦。常為如來真凈弟子。  
　　南無寶勝如來(若有大眾一時為稱)  
　　諸佛子等。若聞寶勝如來名號。能令汝等塵勞業火悉皆消滅。  
　　南無離怖畏如來(準前為稱下皆例此)  
　　諸佛子等。若聞離怖畏如來名號。能令汝等常得安樂。永離驚怖清凈快樂。  
　　南無廣博身如來。  
　　諸佛子等。若聞廣博身如來名號。能令汝等餓鬼針咽業火停燒清涼通達。所受飲食得甘露味。  
　　南無妙色身如來。  
　　諸佛子等。若聞妙色身如來名號。能令汝等不受丑陋。諸根具足相好圓滿殊勝端嚴。天上人間最為第一。  
　　南無多寶如來。  
　　諸佛子等。若聞多寶如來名號。能令汝等具足財寶。稱意所須受用無盡。  
　　南無阿彌陀如來。  
　　諸佛子等。若聞阿彌陀如來名號。能令汝等往生西方極樂世界。蓮花化生入不退地。  
　　南無世間廣大威德自在光明如來。  
　　諸佛子等。若聞世間廣大威德自在光明如來名號。能令汝等獲得五種功德。一者于諸世間最為第一。二者得菩薩目端嚴殊勝。三者威德廣大超過一切外道天魔。如日照世。顯于大海。功德巍巍。四者得大自在所向如意。似鳥飛空而無阻礙。五者得大堅固智慧光明。身心明徹如琉璃珠。諸佛子等。此七如來以誓愿力。拔濟眾生永離煩惱。脫三涂苦安隱常樂。一稱其名千生離苦證無上道。  
　　次與汝等歸命三寶。  
　　歸依佛兩足尊歸依法離欲尊歸依僧眾中尊(三說)  
　　汝等佛子歸依佛竟歸依法竟歸依僧竟(三說)  
　　汝依三寶故如法堅護持。  
　　次為汝等發菩提心。汝等諦聽。作金剛掌忍愿如蓮葉。以印心上。真言曰。  
　　唵(引)冒地唧多(一)母怛跛(二合二)娜野弭(三)  
　　今為汝等發菩提心竟。  
　　諸佛子等當知。菩提心者從大悲起。成佛正因智慧根本。能破無明煩惱惡業不被染壞。  
　　次為汝等受三昧耶戒印。以二羽縛忍愿申如針。真言曰。  
　　唵(引)三昧耶薩怛鑁(二合)  
　　今為汝等受三昧耶戒竟。從今已去。能令汝等。入如來位。是真佛子。從法化生得佛法分。  
　　次結無量威德自在光明如來印左羽想持器。右羽彈忍禪。想于左羽掌中有一鑁字。流出種種無量甘露法食。即誦施食真言曰。  
　　唵(引)薩嚩怛他誐多(一)嚩路枳帝鑁(二)婆啰婆啰(三)三婆啰三婆啰(四)吽(五)  
　　語諸佛子。今與汝等作印咒已。變此一食為無量食。大如須彌。量同法界終無能盡。  
　　復以前印誦此真言曰。  
　　曩謨三滿多沒馱喃鑁(一)  
　　語諸佛子。今與汝等作印咒已。由此印咒加持威力。想于印中流出甘露成于乳海。流注法界普濟汝等一切有情。充足飽滿。是時行者即以右羽持甘露器。面向東立瀉于壇前(或凈地上或大石上或所凈瓦盆亦名盂蘭盆生臺亦得)或泉池江海長流水中。不得瀉于石榴桃樹之下。鬼神懼怕不得食之。若圣眾壇中明王諸天。若施飲食(置生臺上是本法也)若供養諸佛圣眾。于上五更晨朝日出是供養時。若鬼神法當于人定子時亦得(人定最上)本阿阇梨法。若于齋時盡于一日。但加持飲食水等布施。飛空鳥獸水族之類。不揀時節但用施之。若作餓鬼施食之法當于亥時是施食時。若于齋時施餓鬼食者。徒設功勞終無效也。不是時節妄生虛誑。鬼神不得食也。不從師受自招殃咎。成盜法罪。  
　　諸佛子等。雖復方以類聚。勿以嗔恨。然我所施一切無礙。無高無下平等普遍不擇冤親。今日勿得以貴輕賤。倚強凌弱擁遏孤幼。令不得食。使不均平。越佛慈濟。必須互相愛念。猶如父母一子之想。語諸佛子。汝等各有父母兄弟姊妹妻子眷屬善友親戚。或有事緣來不得者。汝等佛子慈悲愛念。各各賚持飲食錢財物等。遞相布施充足飽滿。無有乏少令發道意。永離三涂長越四流。當舍此身速超道果。又為汝等將此凈食分為三分。一施水族令獲人空。二施毛群令獲法寂。三施他方稟識陶形。悉令充足獲無生忍。  
　　次結普供養印作金剛合掌置印當心真言。  
　　唵(引)誐誐曩三婆嚩嚩日啰(二合)斛。  
　　諸佛子等從來所受飲食。皆是人間販鬻生命。酒脯錢財血肉腥膻葷辛臭穢。雖復受得如是飲食。譬如毒藥損壞于身。但增苦本。沉淪苦海。無解脫時。我某甲依如來教精誠罄舍。設此無遮廣大法會。汝等今日遇茲勝善戒品沾身。于過去世廣事諸佛。親近善友供養三寶。由此因緣值善知識發菩提心。誓愿成佛不求余果。先得道者遞相度脫。又愿汝等晝夜恒常。擁護于我滿成所愿。以此施食所生功德。普將回施法界有情。共諸有情同將此福。盡皆回施無上菩提一切智智。勿招余果愿速成佛。  
　　次結奉送印。二羽金剛拳。進力二相鉤。隨誦而掣開。金剛解脫真言曰。  
　　唵(引)嚩日啰(二合)穆乞叉(二合)穆。  
　　佛告阿難若當來世。苾芻苾芻尼烏波索迦烏波斯迦。每于晨朝或于齋時及一切時。常以此法及諸真言七如來名。加持飲食施諸餓鬼等修行行者當于齋時及一切時。為諸餓鬼及余鬼神出于飲食盛凈器內。候于人定加持。布施無量餓鬼及余鬼神(一切時者但有凈食未曾受用留取布施)便能具足無量福德。則同供養百千俱胝如來功德等無差別。壽命延長增益色力善根具足。一切非人夜叉羅剎。諸惡鬼神不敢侵害。又能成就無量威德。若欲能施諸餓鬼等婆羅門仙閻羅所司業道冥官及諸鬼神先亡久遠等。以凈飲食滿盛一器。作前印咒投于凈流水中。如是作已即為天仙美妙飲食。供養俱胝恒河沙數餓鬼婆羅門仙閻羅所司業道冥官及諸鬼神先亡久遠等。得加持食印咒威力。各成就根本所愿諸善功德。各各同時發誓愿言。咒愿施主壽命延長福德安樂。又令其人心所見聞。正解清凈具足善根。速證無上正等菩提。又同供養百千恒河沙如來功德等無有異。一切冤仇不能侵害。若苾芻苾芻尼烏波索迦烏波斯迦。若欲供養佛法僧寶。應以香花燈涂上妙飲食。以前印咒加持奉獻。諸佛菩薩一切賢圣歡喜贊嘆種種功德。恒為諸佛憶念稱贊。諸天善神常來擁護。是人即為滿足檀波羅蜜。佛告阿難汝隨我語。如法修行廣宣流布。令諸短命薄福眾生。普得見聞常修此法。壽命延長福德增長。是時佛說為阿難及救拔焰口餓鬼一切眾生陀羅尼經。以是名字汝當奉持。一切大眾及阿難等。聞佛所說一心信受歡喜奉行。  
　　 
 上一部：乾隆大藏經·宋元入藏諸大小乘經·佛說救拔焰口餓鬼陀羅尼經一卷  下一部：乾隆大藏經·宋元入藏諸大小乘經·佛說蟻喻經一卷 



  
乾隆大藏經·宋元入藏諸大小乘經·瑜伽集要救阿難陀羅尼焰口軌儀經 
  