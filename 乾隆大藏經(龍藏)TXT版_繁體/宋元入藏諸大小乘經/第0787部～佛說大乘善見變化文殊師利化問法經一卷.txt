  第0787部～佛說大乘善見變化文殊師利化問法經一卷         
   
  
   宋元入藏諸大小乘經·第0787部   
佛說大乘善見變化文殊師利化問法經一卷   
宋西天中印度惹爛馱啰國三藏沙門天息災奉詔譯      
 
 
　　 
 
佛說大乘善見變化文殊師利問法經  
　　如是我聞。一時世尊在王舍城鷲峰山中。與大比丘眾并大菩薩文殊師利等大眾圍繞。爾時佛告文殊師利童子言。佛子。我今為諸眾生于四圣諦心生顛倒。恒處輪回不能免離。說此真實四圣諦法。文殊師利白佛言。世尊。如來應正等覺。云何因緣。而諸眾生不能遠離如是虛妄輪回之中不覺不知。佛言。文殊師利。我見眾生受如是虛妄輪回。何以故。善男子。皆因無始已來妄生計執分別彼我。文殊師利。以是因緣。受此愚癡業報虛妄輪回。何以故。是諸愚癡眾生。不聞不知最上一切寂靜法故。不自思惟警悟三業。恣身口意造眾煩惱。我貪我嗔我癡等。我今于彼如來法中。得此出家受清凈戒修持凈行遠離輪回。得涅盤道解脫苦輪。復自思惟。此煩惱性即善法故。即有漏法故。即無漏法故。即輪回法故。即世間即出世間。即智即蠲除法。即決定法。即觀法圓滿智。即觀苦集滅決定道。乃至決定法界故。又復思惟。一切行虛假故。一切行苦惱故。一切行即無相故。我若得此。即能遠離一切虛假得隨意生。若觀我見不離道諦。即得彼法所作隨意。復于彼法憶念無惑。于一切法心無差別。能如是知。即得遠離不信疑惑毀謗贊嘆。得此解脫一切我苦。我于是時無有少分而難作者。若阿羅漢能知此我。彼臨命終時自見所生。棄舍本心得佛菩提。隨意所樂自在而往。即得至于無為界故。彼得此苦智法智。若了知我集一切法生不信心疑惑誹謗種種怖畏。若不信此法盡此集故。彼作是思惟。決定滅諦。彼復思惟。此法應如是作。得滅諦故。是法若作此決定滅作是決定彼意心生疑惑。命終之后墮大地獄中。云何名如實思惟。生一切法故。  
　　爾時文殊師利童子白佛言。世尊。云何見四圣諦心。佛告文殊師利若見一切法即不生故即見苦諦。若見出生一切法消除故即是集諦。若見最上涅盤一切寂靜法相即是滅諦。若見究竟一切法性即是道諦。文殊師利。若彼見此四圣諦非實非虛。是善法是不善法。是有漏是無漏。是世間是出世間。是有為智是無為智。是無變異法。是觀苦集了別智法。即決定滅諦。乃至決定法界道諦不可改變。何故一切愚迷眾生耽著欲樂。于此實相法中而生迷惑。彼諸眾生于寂滅法不諦思惟。乃至一切法寂靜自性不得現前。不知此法非取非舍非離取舍。在彼貪界顯現涅盤。嗔界癡界乃至輪回界悉能現彼涅盤寂靜界故。若于一切法能現如是自性平等。當得一切法中自在無礙。云何不知彼真實法。若于不生不滅法心同虛空。即佛平等不可得故。法平等不可得故。僧平等不可得故。乃至涅盤寂靜平等亦不可得故。如是于一切未曾有法不生疑惑。即得離疑。不生不出。至一切最勝涅盤寂靜界故。文殊師利。如是真諦一切法不可見。是故須菩提而不往詣禮如來足。如須菩提尚得無我。況復如來云何而見。勿作是解。文殊師利。如是一切不生法中。有所見故。即非見四圣諦。  
　　爾時文殊師利法王子白佛言。世尊。云何見四念處。佛告文殊師利。彼須菩提當得觀身不凈見身念處。觀受是苦見受念處。觀心無常見心念處。觀法無我見法念處。文殊師利復白佛言。世尊。如是實相云何而說。復云何見真實四念處。佛告文殊師利。止此真實諦如來所說難解難知。文殊師利言。唯愿說之廣演分別。彼真實四念處故。佛言。文殊師利。汝若見等虛空身。即見此身中身念處。又文殊師利。若于受中內外中間。有所得故即見受念處。又文殊師利。若見此心智有方圓大小。即見此心中心念處。又文殊師利。若于善不善有漏無漏乃至煩惱世出世間法中。有所得故。即非見此法中法念處。文殊師利。此真實四念處應如是解。文殊師利白世尊言。云何見四正勤。佛告文殊師利。若觀十二緣生究竟空寂乃至無性。一切法彼不可得當起精進心稱法。滅除所生不善一切業故。為未生不善法令不起故。未生善法起精進心令出生故。所生善法令得久住不廢忘故。當起圓滿精進心故。如一切法離取離舍非離取舍。若得如是正憶念故。彼不復起心。即得此三摩地行。彼云何思惟。得神足故。云何住平等一切法。文殊師利。應當如是見四正勤。  
　　文殊師利又復白言。世尊。云何見五根。佛言。文殊師利。若見究竟一切法不生。即解信根。何以故。文殊師利。此究竟不生信根。于一切法中心不可得故。本離此名。又文殊師利。若于一切法離憶念故。無有趣求不住方所是為精進根。文殊師利。若于一切法。離現前明了故。遠離差別心不起故。是為念根。又文殊師利。若于諸法。能離生滅能覺所覺性空性非空性故。是為定根。文殊師利。若性孰有孰無。一切法中不可得故。是為慧根。文殊師利。應如是解。了知五根故。  
　　文殊師利言。世尊。云何見五力。佛言。文殊師利。若能見此離性離相一切廣大心法。是為信力。文殊師利。若于菩提進求功德。能離取舍非離取舍。是為進力。文殊師利。若于一切法離諸憶念無有計執。是為念力。文殊師利。若至一切法無相故。是為定力。文殊師利。若能遠離一切所見乃至涅盤。是為慧力。文殊師利。應如是解。了知五力故。  
　　文殊師利言。世尊。云何見七覺分。佛言。文殊師利。若見一切無自性法。不憶念故。是為念覺分。文殊師利。若于一切法心不可測度。說善不善及得受記。是為擇法覺分。文殊師利。若于一切法能離取舍非離取舍。又于諸法舍離思慮。是為精進覺分。文殊師利。若于一切法不生愛著。解一切法即無生故。是為喜覺分。文殊師利。若于一切法心生信樂。解一切法不可得故。是為輕安覺分。文殊師利。若于一切法心無掉舉。是為定覺分。文殊師利。若于一切法無住無著不可覺知。于一切法不生貪著。若得此舍是為舍覺分。文殊師利。七菩提分。應如是解而能了知。  
　　文殊師利言。世尊。云何見八正道。佛告文殊師利。若不見正。乃至不見一切無性。法無二相心無掛礙。是為正見。文殊師利。若見一切法離諸掛礙。非離掛礙。心無所著。是為正思惟。文殊師利。若見一切法無有邊際。稱無邊際平等善說。是為正語。文殊師利。若見一切法無有動作。離悲[(每*殳)/心]心。本不生故。是為正業。文殊師利。若于一切法無喜無嗔諸法不生。是為正命。文殊師利。若于一切法無有起滅無有力用。是為正精進。文殊師利。若于一切法念念不生。無有知覺離諸思惟。是為正念。文殊師利。若于一切法自性非性。而能遠離無有所著。是為正定。文殊師利。此八正道。應如是解即能了知。  
　　文殊師利。若有見如是四圣諦心。即得見于四念處四正勤四神足五根五力七菩提分八圣道分。真實心故。是求彼岸。至實際地得大安樂。悉舍重擔遠塵離垢。觀身無相至無生忍。阿羅漢沙門婆羅門。至凈彼岸名曰多聞。是真佛子是能仁子。能敵冤家棄擲煩惱。得大堅固無老無怖。無有疑惑亦無戲論。無彼無此。名此比丘為圣法幢。文殊師利。若得如是法忍得大善利。應得一切世間天人阿修羅而為供養。文殊師利。是故得一切國土無空過者。悉受清凈飲食供養。為離輪回得涅盤岸脫諸苦輪。乃至一切正遍知正等菩提。起此心法所求皆得。  
　　爾時世尊說是法時。三萬二千天子皆得此法。彼諸天眾于如來世尊應正等覺并文殊師利菩薩摩訶薩。散曼陀羅花摩訶曼陀羅花。而以供養。作如是言。彼等于如來佛法中。當得出家受清凈戒。若說此法。一心聽受得菩提道。復有八千一百比丘眾。心得漏盡無生解脫。復有四萬二千菩薩。得無生法忍。于時三千大千世界。一切魔王宮殿山林曠野大地六種振動。于虛空中雨眾天花。贊言善哉善哉。善說此法甚為希有。出是音聲十方普聞。佛說此經已。文殊師利法王子。及大菩薩諸比丘眾。一切世間諸天人民阿修羅干達婆等。聞佛所說。各各歡喜禮佛而退。  

 上一部：乾隆大藏經·宋元入藏諸大小乘經·佛說樓閣正法甘露鼓經一卷  下一部：乾隆大藏經·宋元入藏諸大小乘經·圣虛空藏菩薩陀羅尼經一卷 



  
乾隆大藏經·宋元入藏諸大小乘經·佛說大乘善見變化文殊師利化問法經 
  