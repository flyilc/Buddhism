  第0809部～十二緣生祥瑞經二卷         
   
  
   宋元入藏諸大小乘經·第0809部   
十二緣生祥瑞經二卷   
宋西天北印度烏填曩國三藏傳法大師施護奉詔譯      
 
 
　　 
 
十二緣生祥瑞經卷上  
　　如是我聞。一時世尊。在大眾中。結跏趺坐。時諸大眾。恭敬圍繞。瞻仰如來。即于佛前。而說頌曰。  
　　頂禮佛德海　　真實正遍知 
　　過去及未來　　敷演緣生法 
　　世間虛妄見　　顛倒苦沉淪 
　　煩惱業無邊　　愿佛為宣說  
　　爾時眾會。無量百千。若人若天。而白佛言。今此大眾。及于未來。樂聞深法。唯愿演說。  
　　爾時世尊告諸大眾。善哉善哉。應當諦聽。今為汝說。諸善男子。若欲了達十二緣生吉祥瑞應。謂從無明乃至老死。輪轉次第。于十二月。各生祥瑞。而乃有異。始十月乃至九月。又從一日乃至十五。試于祥瑞。快樂憂苦。其事非一。  
　　諸善男子。此十二支。始從寶沙(十)么洗(月)。一日無明。二日老死。三日生支。四日有支。五日取支。六日愛支。七日受支。八日觸支。九日六入。十日名色。十一識支。十二行支。  
　　又從么佉(十一)么洗(月)。一日行支。二日無明。三日老死。四日生支。五日有支。六日取支。七日愛支。八日受支。九日觸支。十日六入。十一名色。十二識支。  
　　又從叵啰虞(二合)那(十二)么洗(月)。一日識支。二日行支。三日無明。四日老死。五日生支。六日有支。七日取支。八日愛支。九日受支。十日觸支。十一六入。十二名色。  
　　又從載怛啰(二合正)么洗(月)。一日名色。二日識支。三日行支。四日無明。五日老死。六日生支。七日有支。八日取支。九日愛支。十日受支。十一觸支。十二六入。  
　　又從吠(無每反)舍佉(二)么洗(月)。一日六入。二日名色。三日識支。四日行支。五日無明。六日老死。七日生支。八日有支。九日取支。十日愛支。十一受支。十二觸支。  
　　又從[口*爾](仁祭反)瑟吒(二合三)么洗(月)。一日觸支。二日六入。三日名色。四日識支。五日行支。六日無明。七日老死。八日生支。九日有支。十日取支。十一愛支。十二受支。  
　　又從阿(引)沙(引)姹(四)么洗(月)。一日受支。二日觸支。三日六入。四日名色。五日識支。六日行支。七日無明。八日老死。九日生支。十日有支。十一取支。十二愛支。  
　　又從室啰(二合引)嚩那(五)么洗(月)。一日愛支。二日受支。三日觸支。四日六入。五日名色。六日識支。七日行支。八日無明。九日老死。十日生支。十一有支。十二取支。  
　　又從婆(引)捺啰(二合)婆捺(六)么洗(月)。一日取支。二日愛支。三日受支。四日觸支。五日六入。六日名色。七日識支。八日行支。九日無明。十日老死。十一生支。十二有支。  
　　又從阿濕嚩(二合)喻若(七)么洗(月)。一日有支。二日取支。三日愛支。四日受支。五日觸支。六日六入。七日名色。八日識支。九日行支。十日無明。十一老死。十二生支。  
　　又從迦哩底(二合)迦(八)么洗(月)。一日生支。二日有支。三日取支。四日愛支。五日受支。六日觸支。七日六入。八日名色。九日識支。十日行支。十一無明。十二老死。  
　　又從么(引)陵誐(二合)尸哩沙(二合九)么洗(月)。一日老死。二日生支。三日有支。四日取支。五日愛支。六日受支。七日觸支。八日六入。九日名色。十日識支。十一行支。十二無明。  
　　每月十三。亦如三日。每月十四。四日同之。十五五日。準理亦然。  
 
　　注云。有支順轉。積日逆流。黑白月余。如經廣說。  
　　爾時世尊。告諸大眾。若復有人。于十二支。審諦觀察。憶念不忘。了知憂喜。若無明支。此日生時。于第九日。及第九月九年有難。若非命盡。快樂有財。眷屬不和。無病多言。壽八十一。卒于行日。  
　　行日生子。第八日月。八年有難。若非命終。獲大富貴。兄弟唯二。命長少病。德行知法。朋友眾多。工巧藝能。壽八十八。卒于識日。  
　　識日生子。第五日月。五年有難。若非命終。僂儸勇猛。恒乏財寶。見者歡喜。壽六十四。卒于名色。  
　　名色日生。第六日月。九年十年。逢于難事。若非命盡。少病多冤。有子短壽。貧乏恐怖。得后富貴。愛樂惠施。壽年八十。卒于六入。  
　　六入日生。于第五日。三四月內。八年十年。逢于災難。若非壽盡。憎嫉多病。貧乏勇銳。愛味慳貪。壽六十四。觸日而卒。  
　　觸日生子。第二五日。三九月內。九年有難。若非命終。疾患恒時。巧言知法。賊奸我見。有財妒色。壽六十四。卒于受日。  
　　受日生子。二日十日。于二八月。八年有難。若非命終。恒大居尊。富貴勝善。二妻多財。工巧藝能。壽命六十。卒于愛日。  
　　愛日生子。于第十日。第三五月。九年有難。若非命盡。豪富第一。子孫眾多。少病多冤。壽六十四。卒于取日。  
　　生于取日。第九日內。二八九月。九年有難。若非命盡。輕慢難降。朋友暴惡。多積冤家。為非犯戒。壽六十四。有日乃卒。  
　　生于有日。至第九日。二月八月。九年有難。若非命盡。貪他妻女。寡睡豪族。處長主軍。壽命六十。生支日卒。  
　　子育生支。于第五日。九月九年十年有難。若非命盡。富貴多病。護國崇德。壽年七十。老死日卒。  
　　老死日生。于第二日。第九月內。九年有難。若非壽盡。愚癡迷亂。貪嗔盜賊。聰慧性利。眷屬和順。冤家眾多。壽六十四。無明支卒。已上比試。祥瑞事訖。  
　　爾時世尊告諸大眾。若復有人。無明日病。是夜叉難。應善護持。第五夜差。行日得病。于第三日七日有難。第二夜差。識日得病。第五日難。第七夜差。名色日病。于第三日五日有難。即于彼夜死活不定。  
　　六入日病。于第三日四日有難。第十夜差。觸日得病。第三日難。第八日起。恒患長命。受日得病。第五日難。第九日起。十個月患。愛日得病。于第八日十日有難第十九日死活不定。  
　　取日得患。當日有難。第十日卒。  
　　有日得患。至第三日九日有難。恒患不差。生支日患。五日有難。第八日起。至十二日。有難得差。  
　　老死支患。至第三日七日有難。彼起得差。  
　　爾時世尊告大眾言。若復有人于出行時觀十二支應知善惡。無明日行東去。安樂平善。速回南行。諍訟獲所求事。西方行時聞不可意。北方得聞順美愛聲。  
　　行支日出東去。平善得回無滯。南去憂惱安樂得回。西去路獲豐足飲食。北去平善安樂得回。  
　　識日東行。途路苦辛。南方行時。得回本處。西行諍訟。所獲虛耗。北行獲利。本處得回。  
　　名色東行。吉祥富貴。南方行時。百事圓滿。西方行時。皆遂所求。北方出行。途路苦幸。  
　　六入東行。獲于財利。南行吉祥。遂意得回。西方行時。所愿具足。一切成就。北方行時。所求皆得。  
　　觸日東行。財物散失。南行安樂。西方行時。諍訟驚怖。北方速回。增長財利。受日東行。憂惱驚怖。過去得免。南方行時。驚怖諍訟西方行時人卒聞信北方行時。獲利遂意。聞信不悅。  
　　愛支日行東方得財南行利寡。本處速回。西方行時。人卒獲信北方遂意自在快樂。  
　　取日行時。東行驚怖。途路苦辛。南行安樂。西方行時。微少怖畏。北方行時。所求皆獲速回本處。  
　　有支東行。辛苦怖畏南方出行。速達本處。獲利遂意。西方出行。諸事增長。本處速達。北方得利本處速回。  
　　生支東行得財破壞南行稱意。西方行時。得達本處。北行獲財。  
　　老死東行。速疾得回。南方行時。得聞愛言。西行怕怖北方行時。安樂本處。平善得回。出行已訖。  
　　時諸大眾。復白佛言世有盜賊。云何了知爾時世尊。告大眾言。若欲了知劫盜等事。應當審諦十二有支。諸善男子。若無明日賊來。北方財物散失。舍東來入賊心毒害彼賊發少住處不遠。至九日內。決定得財。  
　　行支日盜。相貌赤黃。著衣故舊。彼盜獲罪若來東方自雪其事。  
　　若識支盜人出自舍黃赤發少。外說人聞。財物卻得。  
　　名色支日賊二兄弟面形發黑。內一人丑。白頭工巧。至二十一。財寶卻得。六入日盜。出于自舍。形色黃赤。妒惡大目。近水路來。藏之舍近住處眷屬。至第二日。得失疑惑。財物不定。  
　　觸支日盜。出于自舍。形長發黑。數來歡喜。癡常似哭。若有諍競。財物卻得。受支日盜。聚落中來。內有一人。家犬色黑。至二十日。賊決定獲。  
　　愛支日盜。彼人西來。別聚落住。形長見喜。家犬足黑。同人諍競。談論彼人。決定非虛。取支日獲。  
　　取支日盜。從南方來。內一人諍。其事談說。財決定得。  
　　有支日盜。從東而來。辭辯僂儸。奸詐多疑。自眷屬說。  
　　生支日盜。三人同行。二人外來。一人自親。速疾求之。財寶卻得。  
　　老死支盜。從北方來。形首皆修。齒缺首白。至二十五日。財物卻獲。說賊盜竟。爾時眾會。俱白佛言。支分眴動。其事云何。  
　　佛告大眾。若復有人。欲知此事應當審諦十二緣生了知未來所有憂喜。決定非虛。  
　　復有男女。于無明支。左目眴時。父母驚怖。  
　　行支左眴。有喜遂心。  
　　識支左眴。于所求事。和舍稱意。  
　　若名色支。左目眴動。獲于財物。  
　　六入支日。左目眴時。父母不悅。  
　　觸支日眴。必有諍論。  
　　受支日眴于所求事。和合遂意。  
　　于愛支日。左目瞬時。有骨肉來。  
　　若取支日。左目眴時。所求皆獲。  
　　有支日眴。諍論事起。  
　　若生支日。左目眴動。得遠音信。  
　　于老死支。左目眴時。一切所求。和合如意。若復有人。觀察十二。皆悉了知。于無明支右目眴動。父母驚怖。  
　　于行支日。右目眴時。于一切事。皆獲遂意。于識支日。右目眴時。有諍論事。于名色支。右目眴時。而獲新衣。  
　　六入支日。右目眴時。財物破散。  
　　于觸支日。右目眴時。獲于財物。  
　　受支目眴。有悲泣事。  
　　愛支日眴。財物少散。  
　　于取支日。右目眴時。多獲珍寶。  
　　若有支日。右目眴時。諍論失財。求之卻得。  
　　若生支日。右目眴時。或望人來若求財物。希必來至。  
　　于老死支。右目眴時。有喜慶事。和合成就。目瞬已竟。  
十二緣生祥瑞經卷下  
 
　　注云。有支順轉。積日逆流。黑白月余。如經廣說。  
　　爾時眾會。無量人天白世尊言。烏鳥鳴吟。時來不定。如何了知。愿佛演說。  
　　爾時世尊告諸大眾。若復有人。于十二支。審諦觀察。了知憂喜。若無明支日。烏鳴于右。妻女見喜。烏鳴在左。行人必來。  
　　于行支日。右鳴安吉。左鳴獲財。  
　　于識支日。右鳴所望必得遂意。左鳴所望皆不成就。  
　　于名色支。右鳴得財左鳴囹圄。  
　　于六入支。右鳴驚怖左鳴諍訟。  
　　于觸支日。右鳴驚怖。左鳴家人至。  
　　于受支日右鳴稱意。左鳴獲信。散失財物。  
　　于愛支日。右鳴安樂。左獲善信。  
　　于取支日。右鳴苦辛。左獲安吉。  
　　于有支日。右鳴人問。左鳴安吉。于生支日。右鳴所求和合遂意。左鳴得信。財物破散。  
　　于老死支。右鳴無患。左鳴破壞。財物少許。爾時世尊告眾會言。若復有人。于無明支。烏鳴北方。必獲來信。  
　　于行支日。烏鳴北方。有喜事獲。  
　　于識支日。鳴北安吉諧和遂意。  
　　于名色支。北方鳴時。聞悅意事。  
　　于六入支。烏鳴北方。獲路遠事。財寶去遙。必非和合。  
　　于觸支日。烏鳴北方。有諍訟起。  
　　受支日鳴北方安吉。  
　　愛支北鳴。遠離系縛。  
　　取支北鳴。卒事獲信。  
　　有支北鳴。衣物必獲。  
　　生支北鳴。人來問事。  
　　老死北鳴。一切安吉。  
　　時諸大眾白世尊言。心齶上眴。云何了知。  
　　爾時世尊告大眾曰。若復有人。于十二支。憶念不忘。悉皆了達若無明支。  
　　[鹵*咢]上眴動。大圣者至。  
　　行支日眴。家長安和。  
　　識支齶眴。圣者必來。  
　　名色支眴。多獲財物。  
　　六入支眴。心起煩惱。  
　　觸支齶眴。適意慶快。  
　　受支日眴有驚怖事。  
　　愛支日眴。增長家財。  
　　取支日眴。中一人夭。  
　　有支日眴。圣者來至。  
　　生支日眴。盜賊必至。  
　　老死支眴。家內和合。  
　　若復有人。觀十二支。了知憂喜。于無明支。心上眴動。諍訟煩惱。  
　　行支日眴。獲于財物。  
　　識支心眴。有驚怖事。  
　　名色心眴。父母歡喜。  
　　六入支眴。于所求事。和合現前。  
　　觸支心眴。父母驚怖。  
　　受支心眴。南行禳之。乃可宜吉。  
　　愛支心眴。獲大憂惱。  
　　取支心眴。有惡人至。  
　　有支心眴。有憂悲事。  
　　生支心眴。必大怖畏。  
　　老死支日心上眴動。老者必卒。  
　　爾時大眾復白佛言。此十二支。有此祥瑞。于日用事。未能了知。復云何行。唯愿宣說。  
　　爾時世尊告大眾言。若復有人。于無明支及。行支日。聚會筵設。修飾田宅。問事見貴。洗頭等吉。澡浴作衣。宜勿用之。  
　　于行支日。求事聽法。習學弧矢。收伏冤賊。澡浴親貴。皆宜善用。洗頭有患。作衣退敗。慎勿用之。  
　　于識支日。王受灌頂。伏冤收軍。修營聚落。州府舍宅。成就皆吉。洗發咽項。造衣宜用。澡浴驚怖。切宜慎之。  
　　若名色支。諸所作事。及常住事。剃除發爪。財物收藏。皆善宜用。洗頭色變。澡浴驚怖。若作衣時。獲喜速破。  
　　六入支日。王受灌頂。修治聚落。圓滿成就。他人勿拜。遷動新宅。財物遠離。收護獲罪。若澡浴時。父母驚怖。若洗頭時。名稱無怖。  
　　于觸支日。作善不成。惡事害人。罪犯速成于取支日。一切所為。父母驚怖。澡浴作衣。愛人非久。必有血光。作衣未浴。宜勿著之。  
　　于受支日。所求事喜。交易布施。修治精舍。吉慶宜用。洗頭驚怖。獲不遂意。若作衣時。所希非難。宜對友人著之前吉。  
　　于愛支日。資具珍寶。宜收護吉。輕微急速行用大憂。洗頭發敗。作衣滿足。  
　　于取支日。小兒剃發。所為輕事。皆宜用之。師度弟子。剃除髭發。服藥和合。送客嫁娶。吉慶富貴。澡浴獲財。作衣逢喜。  
　　于有支日。結識交友。及一切事。諍訟遠離。洗頭勿用。作衣澡浴。皆宜吉慶。  
　　于生支日。修飾舍宅。及鞍馬庫藏。見貴臣主。皆吉宜用。澡浴遠行。亦宜用之。及洗頭喜。作衣非久。宜當日著。  
　　老死支日。所起惡事。富者財散作于利益及論義事。遠離諸非。洗頭速獲。飲食多美。澡浴心惱。作衣長久。  
　　于是眾會白世尊言。足眴地動。烏吟犬吠。油火鼠傷。善惡未了。愿為演說。  
　　爾時世尊告大眾言。若復有人。于十二支。憶念審察。當知善惡。所以者何。于無明支日。足眴有喜。  
　　于行支日。足眴主事不吉勿用。  
　　識支名色。此日諍論。  
　　六入支日。足眴人卒。  
　　觸受愛支。此三足眴。諍論事起。  
　　于取支日。足眴人卒。  
　　于有支日。足眴獲衣。  
　　生支足眴。賊難病怖。  
　　老死支日。若足眴時。獲悲惱事。  
　　復次。觀察十二有支。于無明支日。足眴動時有劫盜至家犬吠時人來問遠。衣燒無事。若鼠嚙衣。危難來至。若有烏鳴。家人來問。衣油污時。人卒獲信。若地動時。王恩普降。  
　　于行支日。足眴動時宜出行吉。若犬吠時。有少王事。若有烏鳴。善信必至。及見血光。衣燒獲喜鼠嚙衣時。獲大富貴。衣油污時。財物多獲若地動時。饑饉劫殺。外國來侵。于識支日。足眴動時。有非人至。有犬吠時有賊盜至。及獲財物。有烏鳴吟。諍訟事起。若衣燒時。而有所得。若鼠咬衣。財失卻得。油污衣時。父母驚怖。有地動時。二王吞并。名色支日。足眴獲財。不求自至。犬吠人卒。若烏鳴吟。有愛人至。衣鼠傷時。財失卻來。衣燒有喜。衣若油污。大人思念。有地動時。有冤賊起。除剪國靜。  
　　六入支日。若足眴時。友人遠至。家長安吉。犬吠諍訟。烏鳴人來。作和合事。鼠傷衣服。有人水沒而卒。若衣燒損。諍訟獲財。衣若油污。有驚怖事。有地動時。老者卒矣。  
　　于觸支日。若足眴時。喜事得聞。家犬吠時。盜賊來至。烏鳴驚怖。衣鼠損時。獲于財物。衣火傷時。表于人卒。衣油污時。獲眷屬喜。地動諍論。  
　　于受支日。足眴動時。出行宜吉。家犬吠時。有圣者至。衣鼠傷時。必得見主。衣火傷時。有少事起。油污衣時。得不可意。有地動時。遠信必至。  
　　于愛支日。足眴獲財。犬非時吠。必有嗔訟。若烏鳴吟。聞于子信。鼠傷衣時。必有人卒。火傷衣時。得于財物。衣油污時。有吉慶事。有地動時。冤賊必起。及有使命。從東而來。  
　　于取支日。足眴獲罪。人卒有信。犬非時吠。有諍訟事。烏鳴吟時。有眷屬卒。衣鼠傷時。有饑饉至。衣火損時。必有所獲。衣油污時。散失財物。有地動時。即外處來侵。于有支日。足眴動時。賊來聞信。犬吠非時。土地不寧。若烏鳴吟。必獲于財。衣鼠傷時。家賊必至。衣火損時。獲美飲食。衣油有喜。地動豐熟。  
　　于生支日。足眴動時。遠乘速至。犬非時吠。有喜悅事。烏鳴吟時。無事安和。鼠傷衣服。廣得財物。火損衣時。什物增長。衣油污時。有喜必來。若地動時。有軍兵至。老死支日。足眴動時。諍論事虛。犬吠非時。友人遠至。烏鳴吟時。有諍訟事。衣鼠損時。財物散失。火傷衣時。有囹圄難。衣油點染。諍論事至。有地動時。難處東方。  
　　爾時世尊復告大眾。若復有人。于此緣生十二有支。思念不忘。必能了遠憂喜等事。若無明支日。宜獲財物。  
　　于行支日。收舍財物。  
　　于識支日。宜學藝能。  
　　名色支日。為眷屬吉。  
　　六入支日。結識事吉。  
　　若觸支日。宜破冤事。  
　　于受支日。宜嫁娶事。  
　　于愛支日。奉王命事行禁非法。  
　　于取支日。宜知上事。  
　　老死支日。起非法業。正行勿用。  
　　時諸大眾白世尊言。此十二支。于卜問時。云何行之。  
　　爾時世尊告眾會言。若復有人。于無明支日。欲求卜問。獲于財物。鞍馬皆吉。眷屬聚會。不永勿用。  
　　于行支日。宜卜問事。出行食飲。思子念友。說法皆吉。  
　　于識支日。若卜問時。事勿動喜。結識知友。不起煩惱。事說成就。災難息除。名色支日。若卜問時。有怖煩惱。事散遍普。骨肉離別。  
　　六入支日。行卜問時。獲財禮事。及妻室悅。女男分貴。  
　　于觸支日。卜問有諍。賊怖憂惱。非理患難。眷屬不和。  
　　于受支日。求卜問事。多獲財寶。飲食衣物。妻室悅意。莊嚴具足。  
　　于愛支日。求卜問事。心思構畫。虛妄所求。皆非成就。  
　　于取支日。求卜問事。見者歡喜。稱贊護持。座兼所乘。財獲多喜。  
　　于有支日。求卜問事。獲怖王法。破壞憂惱。骨肉離散。  
　　于生支日。求卜問事。獲大財物。一切諧和。圓滿成就。朋友歡喜。珍重稱贊。于老死支。求卜問事。虛妄善惡。破壞星散。無有精華。事虛大憂。貪嗔數起。  
　　爾時世尊。說是法已。告諸大眾。若復有人。審諦觀察十二緣生。了達善惡憂喜得失應畫轉輪圖寫分明。謂從無明。乃至老死。月日分位。次第羅列。鼠牛虎兔龍蛇馬羊猴雞犬豕。十二相狀。本形輪轉。次第為人解說。時諸大眾。聞佛所說。踴躍歡喜。信受奉行。  

 上一部：乾隆大藏經·宋元入藏諸大小乘經·圣多羅菩薩一百八名陀羅尼經一卷  下一部：乾隆大藏經·宋元入藏諸大小乘經·贊揚圣德多羅菩薩一百八名經一卷 



  
乾隆大藏經·宋元入藏諸大小乘經·十二緣生祥瑞經 
  