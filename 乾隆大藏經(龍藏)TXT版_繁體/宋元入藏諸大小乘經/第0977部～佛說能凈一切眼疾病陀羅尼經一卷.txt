  第0977部～佛說能凈一切眼疾病陀羅尼經一卷         
   
  
   宋元入藏諸大小乘經·第0977部   
佛說能凈一切眼疾病陀羅尼經一卷   
唐三藏沙門大廣智不空譯      
 
 
　　 
 
佛說能凈一切眼疾病陀羅尼經  
　　如是我聞。一時薄伽梵。住迦毗羅衛國。釋迦種族聚落。爾時有一釋種。住車尼摩迦聚落。于佛凈信于法凈信于僧凈信。歸依于佛歸依于法歸依于僧。不疑于佛不疑于法不疑于僧。盡心于佛盡心于法盡心于僧。決定于等覺勝趣。其人眼所見色相而不得見。  
　　爾時乞曬摩迦釋種。憶念如來作如是言。稽首佛世尊智炬陀羅尼能作光明者。歸命善逝大悲者。護念攝受我令我眼清凈。  
　　爾時世尊超越世間耳眼。以天耳聞以天眼見。爾時世尊告阿難陀言。汝往于釋種所。以此陀羅尼明加護令凈其眼。令彼拔濟令彼攝受。令彼長養令彼結界。令彼眼無垢翳得離疾病。廣令流布四部眾苾芻苾芻尼優婆塞優婆夷及余有情。真言曰。  
　　怛儞也(二合)他呬里弭里黎枳呬里系帝護庾護庾護也么寧護魯護魯怒魯怒魯娑嚩(二合引)訶。  
　　阿難陀此陀羅尼明王。眼垢風垢黃病痰病三集病。我及某甲眼勿令痛勿令流淚。以羅漢實語禁戒實語。以苦行實語以諸仙實語。以緣生實語。苦實語集實語。滅實語道實語。辟支佛實語。我某甲愿令眼清凈。七佛等覺已說。我釋迦牟尼應供正遍知今說。四大天王亦說天帝釋亦說。娑訶世界主梵王亦說。阿難陀我不見天世魔世沙門婆羅門趣。持此凈眼陀羅尼者。患眼翳瞙浮暈。所謂令眼天作龍作。藥叉作羅剎作羅剎女作。必舍支女作。鳩槃荼作鳩槃荼女作。起尸鬼作人厭禱作梵志厭禱作。無敢違越無不應效。具壽阿難陀汝今受此陀羅尼。將往釋種聚落。授與乞曬么迦。傳我語令晝三時夜三時誦持此陀羅尼。其阿難陀至彼授與乞曬么迦。乞曬么迦才聞此陀羅尼已。其眼脈已凈。眼耳得見離一切諸垢。爾時世尊說是經已。天人阿修羅乾闥婆等。聞佛所說歡喜奉行。  

 上一部：乾隆大藏經·宋元入藏諸大小乘經·佛說八大菩薩曼荼羅經一卷  下一部：乾隆大藏經·宋元入藏諸大小乘經·佛說除一切疾病陀羅尼經一卷 



  
乾隆大藏經·宋元入藏諸大小乘經·佛說能凈一切眼疾病陀羅尼經 
  