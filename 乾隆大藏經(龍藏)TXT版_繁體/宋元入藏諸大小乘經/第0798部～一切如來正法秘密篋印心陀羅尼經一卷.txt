  第0798部～一切如來正法秘密篋印心陀羅尼經一卷          
   
  
   宋元入藏諸大小乘經·第0798部    
一切如來正法秘密篋印心陀羅尼經一卷    
宋西天北印度烏填曩國三藏傳法大師施護奉詔譯      
  

一切如來正法秘密篋印心陀羅尼經  
　　如是我聞。一時佛在摩誐陀國無垢園中寶光明池側。與大菩薩及諸聲聞。天龍夜叉犍闥婆阿蘇啰[卄/(阿-可+辛)/女]嚕茶緊那羅么護啰誐人非人等。并諸王眾長者居士。百千圍繞恭敬聽法。爾時眾中有大富婆羅門。名無垢妙光。即于會中能解微妙曉達師法。聰明辯才愛樂多聞。修崇十善信重三寶。歡喜踴躍而作是念。一切有情修善為因。財富無量資具眾多。我當修習。爾時大婆羅門無垢妙光。起立合掌繞佛七匝。以種種花涂香粖香等供養世尊。及諸衣服真珠瓔珞。價直百千持以施佛。頭面禮足而白佛言。世尊愿起大悲愿受我食。如是三請。  
　　爾時世尊默然受請。于是無垢妙光大婆羅門。見其世尊默然受請。而速歸還經于一宿。備辦種種眾多。美膳六味具足飲食。辦已嚴飾舍宅樓閣浴池繒彩甚眾。花香粖香種種諸香及涂身香等。諸供養具無不周備。即時婆羅門等。執持花幡奏諸妓樂。與其眷屬往詣無垢園中寶光明池側迎請世尊。到已白佛言。世尊食時已至飯食悉辦。唯愿世尊與諸大眾。往至我舍受我供養。  
　　爾時世尊觀察眾會。安慰無垢妙光大婆羅門曰。善哉善哉如汝所愿。又告諸眾并余天等悉皆往彼。于是世尊從座而起。與諸大眾菩薩聲聞。天龍八部人非人等。及諸王眾臣民眷屬。無量百千恭敬圍繞皆來集會。當行往彼無垢妙光大婆羅門家。爾時世尊身縱金色。放種種光無量諸相。變作種種光明之網。遍照十方一切佛剎。又復照曜彼佛剎中。諸佛如來道場眾會。變作種種供養之具。照曜彼已還復來入釋迦牟尼身毛孔中。即時無垢妙光大婆羅門。與其眷屬一心恭敬欲供養佛。掃除道路嚴飾清凈。爾時世尊。與諸大眾天龍夜叉犍闥婆阿蘇洛[卄/(阿-可+辛)/女]嚕茶緊那羅么護啰誐。帝釋梵王護世四王。么醯首羅那羅延等百千之眾。恭敬圍繞往詣于彼。爾時世尊當路而行。于前中路有一園苑名為安樂。彼園苑內有大舊塔極甚損壞。四邊荊棘草木叢林。堅硬閉塞猶如丘埠。爾時世尊將近彼塔。丘埠四面周匝焰熾。種種色相光明照曜。于彼破塔遠近皆睹。又于光中出妙音聲。贊言善哉善哉釋迦牟尼佛。清凈微妙瑞相無量不可稱量。彼無垢妙光大婆羅門請于如來。今現希奇難思大事。爾時釋迦牟尼如來。施繞破舊丘埠之塔欲伸供養。復解自身衣服嚴具。覆蓋于彼舊塔堆埠。蓋覆已畢悲泣雨淚。又復思念舍利出現及十方佛悉皆出現。即時舍利從塔涌出。皆在十方諸佛如來手掌中住。爾時十方諸佛如來亦皆雨淚。而彼諸佛身放光明。照曜故塔作光明網。內外瑩徹清凈無比。然后光明及佛舍利還入塔中。彼時眾會。悉皆悲泣。驚怪希奇嘆未曾有。爾時會中有大藥叉主名金剛手。身光焰熾臂膊傭直。柔軟光澤猶如象鼻。輪金剛杵速疾往詣世尊之前。頭面禮足而白佛言。世尊云何現此希奇瑞相。及十方佛悉皆雨淚光明照曜。唯愿如來為我演說決于眾疑。爾時世尊告大藥叉主金剛手言。此是一切如來全身舍利聚此塔中。及一切如來百千俱胝胡麻形像。正法心印陀羅尼亦在塔中。應知金剛手此胡麻量諸佛形像。正法心印陀羅尼止住塔中。由此百千俱胝如來全身舍利亦住此中。若此正法心印陀羅尼在此塔中。彼八萬四千法門亦在此中。及九十九百千俱胝如來頂髻受記亦在此中。當知金剛手若一切如來舍利之塔。及此正法心印陀羅尼所有功德無量無邊不可思議不可稱嘆。應知金剛手由此正法篋印心陀羅尼。而能增長圓滿一切正法及諸功德。爾時世尊說此法時。彼諸大眾聞法歡喜。滅除垢染得法眼凈。其中有得預流一來不還阿羅漢果及緣覺乘其中有證初地二地乃至十地。或于其中有得六波羅蜜悉皆圓滿。或有得受菩提之記。或有獲得阿鞞跋致。時彼無垢妙光大婆羅門。即于會中離諸煩惱。滅除障染獲五神通。爾時金剛手大藥叉主。睹如是等希奇變現自在神通。踴躍歡喜嘆未曾有。而白佛言。世尊此正法印心陀羅尼。有如是等廣大利益。若諸有情書寫莊嚴。受持讀誦尊重贊嘆。獲何果報愿佛演說。爾時世尊告大藥叉金剛手言。諦聽諦聽吾為汝說。若有苾芻苾芻尼。鄔波索迦鄔波斯迦。受持讀誦書寫尊重此正法印心陀羅尼。獲得九十九百千俱胝胡麻量等形像如來。福德之聚善根果報。又得逢事彼諸如來受菩提記。所以者何。此正法印心陀羅尼。是彼九十九百千俱胝那瑜多胡麻量等形像如來同共宣說。若復有人受持讀誦此正法印心陀羅尼經。即得值遇十方世界九十九百千俱胝那瑜多胡麻量等形像如來。若有苾芻苾芻尼。鄔波索迦鄔波斯迦。族姓男族姓女。于此正法印心陀羅尼經。若能日日恭敬供養花香。粖香花鬘涂香。細妙衣服及莊嚴具等。所獲功德如彼供養十方世界九十九百千俱胝胡麻等形像如來功德無異。又得一一如來廣大莊嚴具等。及獲無量七寶之聚如蘇彌盧。爾時眾會天龍藥叉犍闥婆阿素啰[卄/(阿-可+辛)/女]嚕茶緊那羅摩護啰誐人非人等一切大眾。悉皆驚疑嘆未曾有。如是朽爛破壞之塔。常被荊棘閉塞。草木叢林堅密充滿猶如丘埠。今日如來起大慈悲自在神通。現如是等希奇瑞相七寶妙塔不可思議。時諸大眾稱嘆無盡。即時會中有金剛手大藥叉主。而白佛言。世尊云何破壞丘埠之塔。變現如是眾妙莊嚴。爾時佛告金剛手言。離此彼壞丘埠之塔。無別七寶眾妙之塔。所以者何。隨識變現或見荊棘丘埠之塔。或見七寶眾妙莊嚴。又諸佛所現十方如來全身舍利所藏之塔。百珍七寶眾妙莊嚴。眾生惡業乃見荊棘破壞之塔。當知金剛手大藥叉主。若于末世最后分時。謂諸有情罪業深重不植善根。廣作不善三惡道業。以此因緣生無佛世。亦常不聞諸佛名字。及恒遠離僧法之名。如是之事真實不虛。所以諸佛及我雨淚悲嘆。復次金剛手。若正法將滅安住此塔。一切如來全身舍利亦乃藏于此塔之中。謂以一切如來所說之法而加護之。即時金剛手大藥叉主而白佛言。世尊一切有情。云何植善云何正法安置此塔。爾時世尊告金剛手言。若復有人信解受持讀誦書寫為人演說。種種莊嚴安置塔中。即是安置一切如來全身舍利藏此塔中。復得一切如來總持秘密而加護之。復得十方世界九十九胡麻量等形像諸佛之塔而加護之。復得一切如來頂髻眼塔而加護之。若復有人用于七寶如法加持。雕作諸佛及菩薩像。種種莊嚴安置塔中。復用傘蓋相輪寶網鈴鐸。眾妙嚴飾。鐘磬鐃鈸及諸器物。花香瓔珞衣服飲食諸供具等。又以一切如來正法加持真實護凈。精進恒時離于懈怠。又復此塔時遷變壞。重修嚴飾種種供養。精心信敬不生疑謗。彼當獲得無上菩提。若復有人旋繞此塔。一二匝等或一禮拜。即得解脫無間之罪。必當證得阿毗跋致。乃至究竟佛果菩提。若有此塔所住之處。一切十方諸佛形像亦在此中。復次若有此塔之處由彼一切如來加護力故。彼地四方而無毒龍雷雹風雨非時損害及諸怖畏。彼處復無諸毒蟲蟻。所謂毒蛇狼鼠蝗蟲蝮蝎黃蜂黑蜂。乃至蜈蚣百足悉皆遠離。復次彼地而無暴惡虎狼師子。飛禽走獸不能傷害。又復彼地一切災難而無嬈亂又無夜叉羅剎部多吠多拏又毗舍遮。顛狂鬼魅不能傷害。又無瘧病瘡腫痑[病-丙+丸]痔瘺白癩疥癬。一切疾病不能侵害。若復有人見此寶塔歡喜贊禮。諸損壞等不能侵害。又復彼地牛馬羊犬種種傍生。及諸男女而無中夭。及無刀兵器杖水火焚漂怖畏等事。彼地亦無饑饉疾疫種種怖畏。彼處常得四大天王圍繞擁護。及二十八部大藥叉主。密隱形儀恒來擁護。及三十三天二十八宿羅睺諸星。乃至日月晝夜順行。若諸龍王恒常觀察應時降雨。或有欲色乃至無色一切諸天。于三際時來降此塔禮拜供養。一切如來恭敬尊重憶念思惟。若復有人恒常修嚴佛塔形像。或用木石泥土彩畫金銀鋀石等。及此正法印心陀羅尼經書寫莊嚴。又以一切如來如法護持。然后安置寶塔之中。又此寶塔四邊階道悉皆嚴飾。相輪幢幡周匝懸鈴。七寶羅網高廣大小。隨意自在種種莊嚴。又以十方如來正法而加持之。復作一切圣賢擁護之法而加護持。然后種種廣陳香花飲食乃至瓔珞精虔供養。如是乃獲無量功德。即時會中有金剛手大藥叉主。復白佛言世尊有何因緣。此正法印心陀羅尼。書寫受持供養恭敬。獲如是等無量功德。爾時世尊告金剛手言。此是法界一切如來全身舍利秘密篋印心陀羅尼。所以獲是無量功德。時金剛手大藥叉主。聞佛所說無量功德。歡喜信受復白佛言。世尊愿佛慈悲演說此法。我等樂聞。爾時世尊告金剛手言。汝等諦聽今為汝說。此正法印心陀羅尼。是過去未來現在諸佛同共宣說。若有信受恭敬供養。乃至證入聲聞緣覺及于十地法報化身。所以名為全身正法秘密篋印。爾時世尊即說咒曰。  
　　曩莫悉底哩(三合)野(一)地尾(二合)迦(去)喃(去引二)薩嚩怛他(去引)[卄/(阿-可+辛)/女]跢(上)南(三)唵(四)部悉底哩(三合)步(平)嚩曩嚩[口*(隸-木+士)](五)嚩嚩[口*(隸-木+士)](六)祖魯祖魯(七)他啰他啰(八)薩嚩怛他(去引)[卄/(阿-可+辛)/女]跢(上)馱(引上)睹他哩(九)缽納么(二合)三(去)婆吠(十)惹野他哩捫(上)佐裔(十一)娑么(二合)啰達(轉舌)么作訖啰(二合十二)缽啰(二合)襪(無缽反轉舌)哆曩嚩日哩(二合十三)冒(去引)地曼(上)監(上)迦啰(上)楞(上)訖哩(二合)帝(十四)薩嚩怛他(去引)[卄/(阿-可+辛)/女]跢(上引)地　瑟恥(二合)帝(十五)冒(去引)他野冒(去引)他野(十六)冒(去引)地冒(準上)地(十七)沒[亭*夜](切身十八)參(去)冒(引去)他野參(去)冒(去引)他野(十九)左攞左攞左懶(去)睹(二十)薩嚩薩怛嚩(二合引)喃(二十一)薩嚩(引)嚩啰拏儞(二十二)薩嚩播跛尾[卄/(阿-可+辛)/女]帝(二十三)護嚕護嚕(二十四)薩嚩戍(引上)迦尾[卄/(阿-可+辛)/女]帝(二十五)薩嚩怛他(去引)[卄/(阿-可+辛)/女]跢紇哩(二合)那野嚩日哩(二合)抳(二十六)參(去)婆(去)啰參(去)婆(去)啰(二十七)薩嚩多塢瑟膩(二合)灑(二十八)陀(去引)羅抳母捺哩(二合二十九)沒第蘇沒第(三十)薩(轉舌)嚩怛他(去引)[卄/(阿-可+辛)/女]哆(上引)地瑟恥(二合)哆(三十一)馱(上引)睹[卄/(阿-可+辛)/女](轉舌)陛娑嚩(二合引)賀(引三十二)參(去)么野(引)地瑟恥(二合)帝娑嚩(二合引)賀(引三十三)薩嚩怛他(去引)[卄/(阿-可+辛)/女]跢(上引三十四)紇哩(二合)那馱(上引)睹母捺哩(二合)娑嚩(二合引)賀(引三十五)阿缽啰(二合)底瑟恥(二合)多窣睹(二合)閉(三十六)怛他(去引)[卄/(阿-可+辛)/女]哆(上引)地瑟恥(二合)帝(三十七)虎嚕虎嚕吽(引)吽(引)娑嚩(二合引)賀(引三十八)唵(引三十九)薩嚩怛他(去引)[卄/(阿-可+辛)/女]哆(四十)塢瑟膩(二合)灑陀(去)啰抳母捺哩(二合四十一)薩嚩怛他(去引)[卄/(阿-可+辛)/女]哆(四十二)馱(上引)睹尾部尸跢(上引四十三)地瑟恥(二合)帝吽吽吽娑嚩(二合引)賀(引四十四)  
　　爾時世尊說此咒已告金剛手言。今此全身秘密篋印心陀羅尼。是諸如來普皆宣說。遍十方界于一一方。有九十九胡麻量等形像如來百千俱胝那瑜多諸佛如來。聞說此法皆來至此。同共贊言。善哉善哉釋迦牟尼。善能演說正法篋印心陀羅尼。廣令流布行閻浮提。復令一切諸有情等。以全身舍利安置此塔。由此十方一切如來。以諸三昧而加護之。若復有人受持讀誦解說書寫此全身舍利秘密篋印心陀羅尼經。及以金銀栴檀雕彩莊嚴安置塔中。彼十方世界一切如來。恒來在此而加護之。爾時世尊說此正法篋印心陀羅尼時。此舊破壞丘埠之中。出現七寶微妙之塔。相輪幢幡種種莊嚴。人天大眾無不皆見。久現如故。彼時眾會諸大菩薩及聲聞眾。天龍八部人非人等。睹此希奇皆悉歡喜。爾時世尊說此法時。諸大眾等金剛手大藥叉主。無垢妙光大婆羅門。并諸菩薩諸大聲聞。天龍藥叉犍闥婆阿素啰[卄/(阿-可+辛)/女]嚕荼緊那啰么護啰誐人非人等。國王大臣長者居士。一切大眾聞佛所說。一心信受歡喜而退。  

   上一部：乾隆大藏經·宋元入藏諸大小乘經·息除中夭陀羅尼經一卷  下一部：乾隆大藏經·宋元入藏諸大小乘經·妙法圣念處經八卷 
 
 
  
   
乾隆大藏經·宋元入藏諸大小乘經·一切如來正法秘密篋印心陀羅尼經   
   