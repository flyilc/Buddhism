  第0838部～廣大蓮華莊嚴曼拏羅滅一切罪陀羅尼經一卷         
   
  
   宋元入藏諸大小乘經·第0838部   
廣大蓮華莊嚴曼拏羅滅一切罪陀羅尼經一卷   
宋三藏大師施護奉詔譯      
 
 
　　 
 
廣大蓮華莊嚴曼拏羅滅一切罪陀羅尼經  
　　如是我聞。一時佛在波羅奈國鹿野苑中瞻波無憂樹下。與大比丘眾萬二千五十人俱。并慈氏菩薩等諸菩薩摩訶薩。及天龍夜叉羅剎阿修羅乾闥婆迦樓羅緊那羅摩睺羅伽人非人等。恭敬圍繞而為說法。初善中善后善其義深遠。梵行清凈一切圓滿。  
　　爾時波羅奈國。有大國王名曰梵壽。身心純善慈愍有情。于彼大地一切眾生養育如子。其王出城游行佛寺。至精舍門須臾顧視。有守門者而白圣眾。梵壽大王今在門外將欲入寺。即時圣眾速令知事僧排列花鬘。知事僧聞已開其殿門。求覓花鬘而無所有。于佛頂上見有花鬘。即取持行與尚座等。并諸圣眾迎接國王。所持花鬘即以奉上。王即受之而戴頭上。經須臾間忽然頭痛。王自思惟云何如是。我今應是夏熱出行致斯患苦。王乃即時禮辭圣眾。回歸宮闕告近臣曰。我患頭痛今擬沐浴。汝宜速疾供辦香水。王即解其一切莊嚴衣服即便洗浴。有一宮人善解供承洗王身體。沐浴久時頭痛不愈。王乃出敕宣詔醫人。醫人即至王遂告言。我因夏熱出城游行。于道路中而患頭痛。即便沐浴其疾不愈。卿意云何。醫人對曰。王之所患傷于內熱。即用牛頭旃檀涂其身上。王即依奏涂其旃檀亦不得差。于日夜分得大苦惱。應諸醫人俱至王所。互相視之而發言曰。此疾所因不可測度深懷憂惱。王既如是我等作何方便得免王疾。言論之次王有一妹名酥缽哩(二合)野。發菩提心信重悲愍。見王患苦心生怖懼。以手摩頂而白王曰。云何怖懼如怯弱之人。王即告言酥缽哩野。我今不知。云何而得不苦不怖。妹復白言。王若如是請詣佛所。佛具大悲必為救濟。王即告言汝所作意善哉善哉。我為忘失今即須往。尋敕重臣令速排列車輦騎乘。時御車者駕五百乘車。王與眷屬并諸臣寮。出于城外。往瞻波無憂樹下而詣佛所。于其中路有一女人負薪為活。手把柴檐生產路傍。王妹見已不忍視之。以手掩面迷悶倒地。王見如是即問其妹。云何苦惱汝為我說。其王皇后名酥啰遜捺吒。以意思惟而告王言。彼酥缽哩野迷悶倒地。為見路傍檐柴女人。生產其子苦惱甚深。彼妹心慈不忍見之遂乃如是。王既聞已即告皇后。罪業宿報不可逃免。王令宮人給賜財物。濟彼貧乏速令歸家。其妹迷悶以拂扇涼。還得穌惺而復發言。南無沒馱野大王。貧女大苦我不忍見之。相次前行遙見園林。漸近精舍王乃下車。執酥缽哩野手入于園林。見佛世尊如妙金山。放大光明喻百千日。其王見已即放妹手。偏袒右肩脫其頭冠。往詣佛前合掌恭敬。旋繞世尊頂禮佛足投地良久。時彼世尊舒金色臂。摩于頭頂告彼王言汝起汝起。王聞佛敕應聲即起。經剎那間頭痛即愈。身心適悅王甚歡喜。時酥缽哩野與諸眷屬同坐一處。王見于妹面色憂愁。而即問言云何愁惱令彼問佛。妹既聞已即從坐起偏袒右肩右膝著地。合掌恭敬瞻仰尊顏。白佛言世尊。大王昨夜甚患頭痛。王諸眷屬及大臣等皆懷憂惱。因是事已俱來佛所。于中路傍見一擔柴女人。身著故衣頭發蓬亂。聲喚啼泣產生于子。我為見此得大驚怖深厭女身。世尊我等云何得免女身。又此大王所患頭痛。名醫救療而不能痊。今蒙世尊手摩頭頂。經剎那間即得安樂。有何因緣愿佛慈悲而為解說。  
　　爾時世尊聞是語已。于其面門放大光明。具種種色照于無邊無量世界。而此光明復入于口。爾時尊者阿難。見佛光明普照世界。以佛威德心腹懷疑。即從坐起合掌恭敬。頂禮佛足而白佛言。世尊今日有何因緣。放大光明普照佛剎。唯愿世尊略為宣說。佛告阿難。于過去世此城之中。有大國王名曰持光。彼王皇后名曰無憂。王所愛重第二夫人名阿努播摩。其國界畔有一小國。統領兵眾來侵大國。時持光王即統四兵。象馬車乘并諸大臣。作于伎樂隨從出城奔往討伐。王在中路軍兵暫止。時后阿努播摩。覺自懷妊將欲生產。說與宮人令彼內官。具以所事奏持光王。時彼內官奏斯事已。王即有敕令彼夫人卻歸宮內。夫人歸已難為生產。即遣大臣拶哩迦。具以斯事速奏王知。王既聞已。即乘車騎反歸宮闕。至夫人處問訊安慰。王見夫人生產苦惱。對三寶前焚香瀝水禱祝發愿。其瀝余之水賜夫人吃。是時無憂皇后心懷嫉妒。執于王手而告王曰。阿努播摩夫人。情性狂顛無其慚恥。裸形垂發神鬼無異。王聞如是慚而不顧。經須臾間阿努播摩。生其太子身真金色。相好端嚴福德圓備。即以太子奉上大王。王既見之心大歡喜。復經少時宮人相聚。有其一人說無憂皇后妒嫉之。言時阿努播摩夫人。忽聞其言即問宮人速令具說。時彼宮人不敢隱藏具述前事。阿努播摩夫人聞是說已。心如割切而發言曰。我何顛狂我何無慚。唱苦捶胸迷悶倒地。時彼宮人以水灑面執拂扇涼。久時不惺因此命謝。時諸宮人高聲啼哭。王忽聞聲驚怪異常。敕令內官往問所由。內官奉命問守宮門人。時守宮門者復問宮人。緣何哭泣王速要知。時彼宮人悲淚哽咽而即告言。今為阿努播摩夫人忽爾命終。是以哭泣宜速奏王。是時大臣聞是事已。心懷憂惱面戴愁容奔往王前。王遙見之知有災惱。即問使曰莫是太子病耶夫人病耶。使曰今為阿努播摩夫人忽然命盡。其王聞已深懷痛惱。如樹斷根迷悶倒地。時諸大臣等以水灑面良久乃穌。群臣奏曰請王安心莫生憂惱。宮嬪美女其數百千。保益大王恒增歡樂。王聞是安慰即得平復。佛告阿難。昔日無憂皇后生嫉妒心者。今于路傍為擔柴貧女生產者是。昔日阿努播摩夫人性行慈愍。今酥缽哩野是。阿難于意云何。若人多行貪心嫉妒。而于后世得不可愛大惡果報。  
　　佛告阿難。若梵壽王患于頭痛者。為王入于園林。尚座令知事僧。取其花鬘迎接于王。時知事僧名曰凈軍。后生年少身心散亂性行粗猛。入彼殿中無別花鬘。即于佛頂之上。輒取花鬘用獻國王。王既受已即戴頭上。經剎那間而患頭痛。致使群臣眷屬悉皆愁惱。王聞佛言因果無謬。而即印言如是如是。  
　　爾時有一菩薩名曰大意。在大眾中即從座起。偏袒右肩合掌向佛。白佛言世尊。若有眾生于常住錢物。將為自用得何果報。佛言此人命終墮阿毗地獄。大意菩薩復白佛言。此人云何救濟云何安慰以何為主。爾時世尊舒其右手。告觀自在菩薩汝說汝說。汝有大悲心真言儀軌。能救度一切眾生。若此眾生入阿毗地獄者。今此真言善能救濟安慰及為主宰。觀自在菩薩聞是語已。即從座起合掌白言。世尊諦聽。我有大悲心陀羅尼。能與一切眾生作廣大利益。世尊贊言善哉善哉。我今諦聽以大金剛之印而以印之。  
　　爾時觀自在菩薩摩訶薩復白世尊。我此大明陀羅尼。決定消除一切罪業。一切惡趣一切苦惱。復令眾生安住菩提之道。今此真言微妙最勝。如大寶樹能圓滿一切愿。世尊復言觀自在菩薩。汝但當說不思議廣大蓮華莊嚴曼拏羅陀羅尼心。令此無能勝大力真言。圓滿有情一切之愿。爾時觀自在菩薩。睹佛世尊第二第三作如是請。頭面禮足住立佛前。說此大悲心陀羅尼。  
　　曩謨(引)啰怛曩(二合)怛啰(二合)夜(引)野曩么阿哩也(二合)嚩路(引)吉帝(引)濕嚩(二合)啰(引)野冒地薩怛嚩(二合引)野摩賀(引)薩怛嚩(二合引)野摩賀(引)迦(引)嚕尼迦(引)野怛儞也(二合)他缽納彌(二合引)缽納彌(二合引)缽納摩(二合)缽啰(二合)底瑟恥(二合)帝缽納謨(二合引)那啰摩賀(引)曼拏羅彌喻呬娑啰娑啰迦啰迦啰枳哩枳哩俱嚕俱嚕摩賀(引)婆野三摩底杜曩杜曩尾杜曩尾杜曩呬哩孕(三合)摩賀(引)尾儞曳(二合)輸馱野輸馱野薩哩嚩(二合)惹敢(二合)摩波覽波啰(引)尼彌(引)沒馱也(二合)沒馱也(二合)摩賀(引)惹拏(二合)曩缽啰(二合)禰閉娑嚩(二合引)賀(引)  
　　爾時觀自在菩薩。說此大悲大明陀羅尼已。一切大地六種震動。一切天宮龍宮。及一切藥叉健達嚩阿修羅迦樓羅緊那羅摩睺羅伽等。所居宮殿皆大震動。一切魔王得大驚怖心懷憂惱一切惡龍及諸鬼魅。迷悶倒地隱沒不現。一切地獄有情。承真言光破罪苦暗。即得解脫往生天上。以天優缽羅花俱勿那花白蓮華。曼陀羅花摩訶曼陀羅花。于其佛前持用供養。爾時世尊。發廣大微妙梵音如迦陵頻伽聲。贊觀自在菩薩。所說陀羅尼甚深不可思議。汝為一切眾生。復說畫像念誦廣大利益曼拏羅儀軌。時觀自在菩薩即奉教敕而說儀軌。須得清凈童女。合于茸線復令持戒。結凈之人織成疋帛。長其四肘三肘二肘或至一肘。用香水浸上軸令展令結凈。持戒之人畫于[巾*(穴/登)]像。于[巾*(穴/登)]中間先畫觀自在菩薩坐蓮華座。天衣絡腋頭上戴冠。冠上有無量光佛。以諸莊嚴而嚴飾之。左手持蓮華。右手作施愿印。于觀自在左邊。畫吉祥菩薩手執白拂。右邊畫蓮華吉祥菩薩。手執蓮華。此二菩薩各坐蓮華座。于[巾*(穴/登)]上面。相對畫二天人手持花鬘。于[巾*(穴/登)]下面。畫其地天手執蓮華蓋。畫難陀跋難陀二大龍王。手捧觀自在蓮華座。于彼座下右邊畫持誦者。右膝著地手持蓮華。于[巾*(穴/登)]四邊空處。遍畫蓮華具種種顏色。復于[巾*(穴/登)]下面。畫大海水及水族之類。優缽羅華俱勿那花白蓮華一一開敷。復用疋帛畫百葉蓮華。作于四色安置[巾*(穴/登)]前。于彼蓮華上獻五供養。復用米粉或白面或香泥亦得。作一輪如大拇指量。又逐日獻蓮華八百。以白檀水揾過。復用白檀水作曼拏羅。用蓮華印誦前蓮華真言。獻華至一洛叉。時用白月八日或十五日。結凈齋戒作金蓮華。或銀蓮華八百。作八種廣大莊嚴。或為蓮華蓋蓮華幡等而為供養。復于[巾*(穴/登)]內小畫圣眾。用五種飲食作大供養。以一合殊妙蓮華獻于圣眾。然后作安像慶贊儀則。所有苾芻苾芻尼優婆塞優婆夷具信心者。以齋食供養如是修崇。所有自前破用他佛像前塔廟內常住財物。一切過罪悉皆除滅。業障清凈亦不墮惡趣后生佛剎。臨命終時坐見圣觀自在菩薩。于廣大蓮華莊嚴曼拏羅樓閣中。作安慰之言勿怖勿怖。當生勝處不受女身。是時觀自在菩薩說是語已。于大眾中有一菩薩。名師子意即從坐起。合掌向佛白世尊言。若梵壽王不知是佛頂上花鬘而忽戴之。經剎那間尚感頭痛得大苦惱等。若復有人知是佛像塔廟常住之物。將自使用之時得何果報。佛言師子意菩薩。善哉善哉能問斯事。若梵壽王心意清凈。信重三寶誤戴花鬘。而獲現報得其頭痛者。譬如潔凈白衣下一墨點。眾人見之其墨甚少。若未來世眾生破用常住三寶之物。譬如青衣擲于墨器之中。所獲重罪于諸余法無能救濟。  
　　復次師子意菩薩。若有信心施主。舍其財利造于寺舍塔廟。或功德佛像或供養三寶。若是國王大臣。于彼僧處侵奪財物為已使用。令彼苾芻受其貧苦。減于威勢退精進力。斷絕持誦有如是失。彼諸王臣得大罪苦如前無異。若有苾芻雖有信解辯才智慧。而樂親近國王重臣。廣求財利我慢貢高破犯戒律。我今于此復以譬喻而明斯事。師子意菩薩譬如有人。饑御飲食食有毒藥。其藥或一兩一分。乃至如芥子許。彼人食已決定命終。出家之人亦復如是。恃王威勢誑求財利。所得供養非正命食。此人決定當獲惡報。爾時師子意菩薩白世尊言。若有出家之人身披法衣。妄求財利我慢貢高。若王臣等敬重供養應無福利。佛言師子意菩薩莫作是說。譬如有人迷悶倒地。依人扶策即得身起。亦如大象陷彼泥中。而人不能起彼象身。須得別象扶翼而出。又如有人受灌頂王。或于后時失彼王位。凡常之人無能護衛。唯有力大臣威勢強勇能復王位。師子意菩薩我教法中亦復如是。若有依法者不依法者。俱是佛子皆成利益。若生輕毀何處得福。爾時一切大眾聞是語已。異口同音高聲唱言。世尊我等今者蒙佛度脫大得忻慶。令一切眾生得意愿圓滿。  
　　佛言若有人。于此陀羅尼正法。若自書若使人書。受持讀誦恭敬供養。所獲福德殊勝最上。若復有人如是。見彼觀自在菩薩摩訶薩所傳。第二法輪大力陀羅尼正法之名。是人以為建法幢吹法螺深種善根。爾時梵壽王及一切大眾。發凈信心即從座起。合掌向佛而發誓言。愿我等今后。永不侵受佛寺塔廟圣眾常住之物及一花一果。復于四大城門造四大寺。皆以七寶莊嚴愿佛證知。佛言如是如是宜作勝利。遠離嫉妒得正寂滅。時梵壽王作是愿已。繞佛三匝與其眷屬還歸本處。復為百千眾生說此正法。廣行布施作大佛寺。時王妹酥缽哩野優婆夷。于王后宮為諸婇女五十萬人。廣說妙法發誠實愿。作是愿已是諸宮女。皆轉女身而成男子。彼一切人見是事已皆大驚怪。于陀羅尼法信受依行。高聲唱言唯佛唯法唯僧。最上福田是真歸仗。若有供養受持此陀羅尼者。是人種佛善根得福最上。佛說此經已。諸菩薩摩訶薩及天人阿修羅乾闥婆人非人等。皆大歡喜信受而去。  

 上一部：乾隆大藏經·宋元入藏諸大小乘經·大金剛妙高山樓閣陀羅尼一卷  下一部：乾隆大藏經·宋元入藏諸大小乘經·佛說大摩里支菩薩經七卷 



  
乾隆大藏經·宋元入藏諸大小乘經·廣大蓮華莊嚴曼拏羅滅一切罪陀羅尼經 
  