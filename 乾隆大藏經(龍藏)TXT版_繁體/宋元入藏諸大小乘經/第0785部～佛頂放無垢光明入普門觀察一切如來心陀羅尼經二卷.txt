  第0785部～佛頂放無垢光明入普門觀察一切如來心陀羅尼經二卷         
   
  
   宋元入藏諸大小乘經·第0785部   
佛頂放無垢光明入普門觀察一切如來心陀羅尼經二卷   
宋西天北印度烏填曩國三藏傳法大師施護奉詔譯      
 
 
　　 
 
佛頂放無垢光明入普門觀察一切如來心陀羅尼經卷上  
　　如是我聞。一時世尊。在睹史天宮。與大菩薩眾并諸眷屬及諸天眾梵王那羅延天大自在天最先天子等大眾皆來集會。  
　　爾時世尊依六波羅蜜說法。所謂檀波羅蜜。布施果報得大福德聚。得不退轉自在。天雨七寶不求自得。諸大伏藏自然出現。說尸波羅蜜。所謂凈戒果報。獲得五通而生梵天。說羼提波羅蜜。所謂忍辱果報得天色相。妙好莊嚴一切樂見。說毗梨耶波羅蜜。所謂欲修精進。使彼魔王見者降伏。所得果報超出生死。忽然之間游玩佛剎。說禪波羅蜜。所謂凈慮果報獲得首楞嚴三摩地。復得無數百千俱胝那由多三摩地。說般若波羅蜜。所謂智慧果報得大福聚。獲彼多聞廣大如海。  
　　爾時彼天眾等聞此六波羅蜜法已。心大歡喜晝夜思惟修行觀察。是時右忉利天子名摩尼藏無垢。與百千俱胝天子眷屬萬八千天女眷屬。并天宮殿神通變化。七寶莊嚴高妙樓閣。種種宮殿種種園苑。池沼華果皆悉嚴飾。彼摩尼藏無垢天子。與妙俱蘇摩華天女。極相愛樂行坐相隨受天快樂。而于七寶四門殿中。受五欲樂迷醉耽著。示其我慢恣彼睡眠。時彼摩尼藏無垢天子。乃至于中夜分睡夢之間。一切天女奏妙音樂。時彼宮殿有炬口天藥叉而乃發聲。勸彼摩尼藏無垢天子作如是言。摩尼藏無垢云何愛樂宮殿耽著睡眠。都不覺悟而復安住。汝天當知快樂不久。要后七日命必無常。雖天快樂七寶宮殿殊妙無比。而汝命盡須臾莫留。斯事真實當自思惟宜速方便。時炬口天藥叉說是語已忽然不現。爾時摩尼藏無垢天子。聞此語已心極苦惱。由如迷醉悶絕而倒。面目著地僵仆而臥。時天女眾見此事已。悉皆愁憂啼泣雨淚。慞惶怕怖苦惱千種。復見彼天頭發蓬亂。衣服瓔珞諸嚴身具。悉棄一邊。面目血染唇口干燋。倍復愁惱而稱苦哉。如火燒心悶絕倒地。亦有迷亂而失心者。亦有如魚失水宛轉在地者。種種愁嘆號哭呼天。其中有不失心者。以天寶器盛新冷水。及栴檀香散灑其身。或復為理發髻或整其衣或捧其足。時摩尼藏無垢天子漸還惺悟。既惺悟已良久之間。口稱大苦極甚憂惱。嘆息長噓身體戰悚。如風吹草傾側不定。語聲微細乃發其心。我今速疾往帝釋天所。既到彼已禮帝釋足作如是言。天主救我天主救我。說如上事聞炬口天藥叉言。我后七日必當命終。我思地獄眾苦逼惱。以是急速來白天主。作何方便而得解脫。令我不死不墮惡道。天主愿作救護令離死苦。如是告已。  
　　爾時帝釋天主聞此說已。知心苦切告摩尼藏無垢天子言。勿怖摩尼藏無垢。彼有佛世尊天人之師無上之士出現于世。而有法藥能救生老病死及以煩惱。遠離地獄乃至一切惡趣而令破壞。如彼父母能救濟汝。我今告汝。大覺世尊在睹史多宮汝可急去。  
　　爾時帝釋天主。與摩尼藏無垢天子。及無數千天女。往睹史多宮詣世尊所。到彼所已頭面著地禮世尊足。旋繞三匝住世尊前。爾時帝釋天主憂愁萎悴白世尊言。彼炬口天藥叉告摩尼藏無垢天子言。汝后七日必當命終。世尊作何方便而令修行得免斯苦。  
　　爾時世尊聞帝釋天主言已。而作思惟見是事已。而于口中放種種色光。其光遍照三千大千世界。一切天人及龍犍闥婆阿素洛[薛/女]嚕茶緊那啰摩護啰誐藥叉羅剎步多宮殿。光照告已。其光還復到于佛所。繞佛三匝還從口入。是時世尊告帝釋天主言。諦聽天主。彼摩尼藏無垢天子。七日之后決定命終。當墮地獄受大苦惱。痛楚無量甚大怖畏。出地獄已復生人間。而于波羅奈城竹匠之家。生溷廁中為豬面女鬼恒食糞尿。彼溷廁中復有百千俱胝蛆蟲。常以三時[口*(一/巾)]食女鬼。身肉都盡唯存其骨。以業力故而其身肉旋復平滿受如是身滿七年已。然后命終復生龜中住于曠野。彼曠野中不聞水名況復其水。又無樹木亦無陰涼。常處日中身體如燒唯食熱土。復被烏喙其身片片墮落。以業力故身體隨生尋復破裂。受如是苦滿五年已然后命終。復于彼城生于魚中其身廣大。以業力故墮無水處。而彼豺狼鼠狗及泥卑迦獸咸取食之。復有種種禽獸亦來食啖。以業力故而得其水。尋復還活又生身體。受如是苦至滿三年然后命終。復于阇浮提內七族中生。常多苦惱。所謂白癩種族。補羯娑種族。怛[口*束*頁]啰怛哩迦種族。[拏*奄](切身)嚩種族。魁膾種族。生盲種族。受斯惡報滿六十年。然后復生貧窮下賤之族。身肢不具智慧乏少。不從教誨遠佛法僧。一切世人見者憎惡。恒常饑渴復多疾病。  
　　爾時帝釋天主。聞佛世尊說此摩尼藏無垢天子諸苦事已。極大驚怖而復迷悶。作如是言無有救者。世尊如不憫救誰是救者。世尊告言帝釋天主。乃有陀羅尼名佛頂放無垢光明入普門觀察一切如來心。斯乃救者。無常最大彼難求免求亦得免。彼彼有情后時后分命終之時獲得安樂。若命終后墮落一切地獄傍生之者悉得解脫。若常憶念一切障難獲得永離。復得長壽善愿圓滿。又復獲見自性清凈。  
　　爾時帝釋天主四大天王梵王那羅延天及大自在等。合掌恭敬白世尊言。世尊愿為我等而作增益擁護諸天。世尊又若法王以三昧力。救濟世間一切人民。乃至地獄惡趣悉皆解脫。世尊如彼忉利天宮。觀察四洲世界一切眾生。世尊如來有大智慧。愿為世間周遍十方。及與我等賜以法印作大擁護。  
　　爾時釋迦牟尼如來受彼諸天殷勤再請。乃入三摩地名周遍相觀察。入彼三摩地時。于頂髻中放遍相光明。周遍照曜十方世界。還住虛空如寶傘蓋。  
　　爾時世尊熟視帝釋而告之言。帝釋天主諦聽諦聽。我有法印名佛頂放無垢光明入普門觀察一切如來心三摩耶陀羅尼。是九十九百千俱胝那由多殑伽沙如來同所宣說。此陀羅尼若有眾生。得見聞隨喜者。所有三世一切罪業。當墮地獄惡趣乃至傍生。悉皆破滅怖畏解脫。一切罪障悉得消除。如彼大火焚燒干草。風吹灰燼須臾散滅。又如天降大雨其水急流。山河草木一切穢惡倏然清凈。又如真金從火烹煉。倍復柔軟方成諸器。若有持誦此陀羅尼者。無諸疑惑。自見己身三業清凈。猶如日出光明普照。又如失水之魚還復得水。依水而住復受快樂。若復世間一切眾生。常能誦念此陀羅尼者。而于壽命倍得增益。天主諦聽諦受。即說陀羅尼曰。  
　　曩莫(一)薩哩嚩(二合二)怛他(引)誐哆(引)喃(引三)摩賀(引)唧哆摩抳(四)入嚩(二合)啰曩(五)娑誐啰(六)儼鼻羅(引七)羯哩灑(二合)野(八)阿建姹野(九)阿建姹野(十)阿欲馱啰(十一)阿欲馱啰(十二)散馱啰(十三)散馱啰(十四)訖數(二合)拏(十五)訖數(二合)拏(十六)訖史(二合)抳(十七)訖史(二合)抳(十八)薩哩嚩(二合十九)怛他(引)誐哆(二十)三摩野(二十一)底瑟姹(二合二十二)底瑟姹(二合二十三)努哩誐(二合)底(二十四)摩賀(引)部嚩曩(二十五)娑(上引)誐哩(引二十六)僧輸馱野[牟*含](引二十七)婆誐嚩諦(二十八)薩哩嚩(二合)播(引)波(二十九)尾摩[口*隸](引三十)惹野惹野(三十一)覽尾(引三十二)薩普(二合)吒(三十三)薩普(二合)吒(三十四)薩怖(二合)吒野(三十五)薩怖(二合)吒野(三十六)尾誐哆(引)嚩啰抳(引三十七)婆野賀哩(引三十八)賀啰賀啰(三十九)吽吽吽(四十)沒理(二合)底諭(二合四十一)難拏馱哩(引四十二)阿婆野缽啰(二合)儞(引四十三)塢瑟抳(二合)灑(四十四)尾路吉諦(引四十五)三滿哆謨契(引四十六)三滿哆尾野(二合)嚩路吉諦(引四十七)摩賀(引)么(引)野(引)馱哩(引四十八)摩賀(引)播(引)舍馱哩(引四十九)阿目佉播勢(引五十)阿目佉尾摩[口*隸](引五十一)阿迦哩灑(二合)野(五十二)阿迦哩灑(二合)野(五十三)阿嚕供(二合)姹野(五十四)阿嚕供(二合)姹野(五十五)婆啰婆啰(五十六)三婆啰三婆啰(五十七)尾部史哆部[口*爾](引五十八)摩賀(引)母捺啰(二合引五十九)尾路吉諦(引六十)惹野惹野(六十一)悉第(六十二)冒馱儞冒馱儞(六十三)三冒馱儞(六十四)三冒馱儞(六十五)輸馱儞(六十六)輸馱儞(六十七)僧輸馱儞(六十八)僧輸馱儞(六十九)薩哩嚩(二合七十)怛他(引)誐哆(七十一)俱羅部[口*爾](七十二)三摩野儞瑟計(二合引七十三)缽啰(二合引)拏舍野(二合)睹(七十四)播(引)崩(去七十五)輸灑野(二合)睹(七十六)播(引)崩(去聲呼七十七)缽啰(二合)娑啰努(七十八)奔抳演(二合七十九)尾曩設演(二合)睹(八十)播(引)崩(去八十一)薩哩嚩(二合八十二)枳里尾(二合)尾灑賀[口*隸](引八十三)摩抳尾秫第(引八十四)輸(引)馱野(八十五)尾摩禮(引八十六)尾迦悉哆(八十七)缽納弭(二合引八十八)迦嚩哩哆(八十九)部[口*爾](引九十)殺吒跛(二合引)啰弭哆(引九十一)波哩布啰抳(引九十二)唵(引九十三)薩哩嚩(二合九十四)怛他(引)誐睹(引九十五)瑟抳(二合)灑(九十六)尾路吉諦(引九十七)娑嚩(二合引)賀(引九十八)唵(引九十九)薩哩嚩(二合一百)怛他(引)誐哆(引一百一)玉呬野(二合引一百二)地瑟姹(二合引)曩(引一百三)地瑟恥(二合)諦(引一百四)娑嚩(二合引)賀(引一百五)唵(引一百六)阿(引)諭哩那(二合)儞(一百七)娑嚩(二合引)賀(引一百八)唵(引一百九)奔抳野(二合)那儞(一百一十)娑嚩(二合引)賀(引一百一十一)唵(引一百一十二)阿諭瑟滿(二合)馱啰抳(一百一十三)娑嚩(二合引)賀(引一百一十四)唵(引一百一十五)僧賀啰抳(一百一十六)娑嚩(二合引)賀(引一百一十七)唵(引一百一十八)奔抳野(二合一百一十九)尾路吉諦(引一百二十)娑嚩(二合引一百二十一)賀(引一百二十二)唵(引一百二十三)沒哩(二合)底喻(二合)難抳(引一百二十四)娑嚩(二合引)賀(引一百二十五)唵(引一百二十六)焰摩赧抳(引一百二十七)娑嚩(二合引)賀(引一百二十八)唵(引一百二十九)焰摩努諦(引一百三十)娑嚩(二合引)賀(引一百三十一)唵(引一百三十二)焰摩啰(引)訖叉(二合)細曳(引一百三十三)娑嚩(二合引)賀(引一百三十四)唵(引一百三十五)三婆啰抳(一百三十六)娑嚩(二合引)賀(引一百三十七)唵(引一百三十八)苫婆啰抳(引一百三十九)娑嚩(二合引)賀(引一百四十)唵(引一百四十一)散馱(引)啰抳(一百四十二)娑嚩(二合引)賀(引一百四十三)唵(引一百四十四)缽啰(二合)底娑啰抳(一百四十五)娑嚩(二合引)賀(引一百四十六)唵(引一百四十七)諦(引)[口*爾](引)嚩底(一百四十八)娑嚩(二合引)賀(引一百四十九)唵(引一百五十)惹野嚩底(一百五十一)娑嚩(二合引)賀(引一百五十二)唵(引一百五十三)薩哩嚩(二合一百五十四)怛他(引)誐哆(一百五十五)母捺啰(二合引一百五十六)地瑟姹(二合引)曩(引一百五十七)地瑟恥(二合)諦(引一百五十八)娑嚩(二合引)賀(引一百五十九)  
　　天主我今宣說此陀羅尼。而為救濟彼摩尼藏無垢天子。而令長夜利益安樂故。  
佛頂放無垢光明入普門觀察一切如來心陀羅尼經卷下  
　　爾時世尊告帝釋天主言。若復有人能書寫此佛頂放無垢光明入普門觀察一切如來心陀羅尼。造塔安置或修飾舊塔安置。復以粖香涂香作眾妓樂而為供養。又復潔凈身心。于一晝夜六時。念誦此陀羅尼。又復旋繞一百八遍。能滅一切惡業。能生一切善種天主若欲安置此心明者。至日初出時面東而坐。以諸香泥涂曼拏羅。面向于日散種種華。燒沉水香咄嚕瑟迦香等。歸命頂禮一切如來一百八遍。書此心明安于塔中。由如以九十九百千俱胝那余多殑伽沙等如來。一一如來全身舍利。置于塔中而無有異。復更書此佛頂無垢普門三世如來心陀羅尼安于塔中。陀羅尼曰。  
　　唵(引一)怛賴(二合引)地吠(二合二)薩哩嚩(二合三)怛他(引)誐哆(四)紇哩(二合)那野(五)誐啰鼻(二合引)入嚩(二合)羅(六)達哩摩(二合)馱(引)睹(七)誐啰鼻(二合引八)僧賀啰(九)阿(引)喻(十)僧輸(引)馱野(十一)播(引)波(十二)薩哩嚩(二合十三)怛他(引)誐哆(十四)三滿睹(引十五)塢瑟抳(二合)灑(十六)尾摩羅(十七)尾秫第(引十八)娑嚩(二合引)賀(引十九)  
　　天主若有于此佛頂無垢普門三世如來心陀羅尼塔而生恭敬。所有過去短命之業而得消除。復增壽命諸天護持。此人命終舍此身時由如蛇蛻。便得往生安樂世界。不墮地獄傍生焰魔羅界。乃至不墜一切惡趣。亦復不聞地獄之名。獲如是報得未曾有。  
　　爾時帝釋天主。于世尊處授此明已。為摩尼藏無垢天子。而于彼時往自宮中。先依如來所說儀軌。依法作塔如彼法相。燒香禮拜一心念誦祈消業報。當作之時彼摩尼藏無垢天子。所有一切罪業苦惱之報皆悉消除。又復獲得殊勝之身如彼真金。目青瑩澈發鬒光潔。又復獲得一切如來。當于面前虛空中現。彼諸如來口稱善哉。時摩尼藏無垢天子得業清凈罪障消除。復見自性生大忻慶。即說頌曰。  
　　如來不思議　　明力亦難思 
　　正法復亦然　　獲得見果報  
　　復說偈言。  
　　頂禮歸命真實際　　釋迦牟尼大導師 
　　本行悲愍濟眾生　　隨愿等同如意寶  
　　爾時摩尼藏無垢天子說此偈已。歸自宮殿。與諸眷屬天子天女之眾。各各執持種種天華華鬘。種種天香粖香涂香。乃至天衣莊嚴殊妙。并天帝釋亦復嚴持天諸香華妙供養具。復往睹史多宮詣世尊所。到佛所已作大供養。復以種種天諸事業而為供養。又復旋繞多百千匝。伸供養已坐世尊前而欲聞法。  
　　爾時會中四大天王梵王那羅延天大自在天金剛手大藥叉主等。向世尊前合掌恭敬。白世尊言世尊。此摩尼藏無垢天子。宿造何業獲得如是極惡果報。受大苦惱憂愁無量。佛言善哉善哉善男子快問斯義。汝當諦聽為汝宣說。金剛手過去之世。彼南印度有城名廣圓滿。有婆羅門名曰無垢。而住彼城為說法師。性識聰敏善能分別諸法之相。色貌端嚴形儀威肅見者歡喜。有善信者當為說此心明。而復廣為利益一切眾生故。于此明王陀羅尼。恒常思惟審諦觀察。是時復有長者名曰光明。亦住彼城。財富無量得大自在。諸婆羅門咸所隨順。復次無垢婆羅門。一時為人解說此心明王陀羅尼。是時光明長者生不喜心作如是思惟。此婆羅門我當如魚如龜片片割截。復以糞穢著于口中。時彼長者作是思惟興惡心已。尋便獲得白癩病報。受大疼痛極大苦惱直至命終。既命終已。生于無間大地獄中。住彼一劫受大苦惱。出彼獄已生魚龜中。亦經一劫而受苦報。然后命終。又復生大黑繩地獄。受大苦惱亦復一劫。后出彼獄。卻于本住之城生盲種中。生即無目。以宿緣故得聞苾芻住彼彼寺。心生信重親自尋覓。而彼苾芻常行悲愍。既見來已慈心攝取。更與美食。然后復與解說此心明陀羅尼。既得聞已審諦思惟。乃于此生獲宿命通。即能思惟本所從來。又復思惟業力甚大。悔恨無量作是念已。即便命終。承陀羅尼威德力故。生忉利天處妙宮殿。與諸天女眷屬受大快樂。余業熟故此苦現前。  
　　金剛手爾時彼長者生疑毀謗者。即摩尼藏無垢天子是金剛手彼摩尼藏無垢。當受如是諸苦報已。后修善業歸命三寶漸證善果。乃至當來獲得佛菩提故。  
　　金剛手爾時無垢婆羅門者。后為苾芻復與彼生盲。解說此陀羅尼者。即文殊師利童子是。  
　　爾時諸天大眾等。得聞說此過去事已。嘆言希有甚奇甚特歡喜無量。乃發大聲即說頌曰。  
　　不可思議大明力　　解脫三涂乃求得 
　　同如意寶而平等　　此實如來真三昧  
　　爾時彼眾會中九十二千天子得不退轉。百千俱胝天女變女人相而成男子。亦復獲得住不退轉。爾時金剛手大藥叉主。白佛言世尊。大不思議而能贊嘆此大明王陀羅尼。世尊愿更宣說成就儀軌。當使眾生于后時分獲得利益安樂。不墮地獄傍生焰魔羅界。  
　　爾時世尊愍彼請已。告金剛手大藥叉主言。諦聽諦聽我今為汝宣說此陀羅尼成就儀軌。于后時后分。若有族姓男族姓女苾芻苾芻尼鄔播索俱鄔播斯迦。念誦此明王一遍。由如旋繞二十如來全身之塔。又若念誦此二如意寶一遍。同彼十殑伽沙等百千俱胝那余多如來所。而種善根。獲大福報。五無間業悉皆滅盡。乃至地獄傍生焰魔羅界。一切罪障皆得解脫復得長壽。此界命盡由如蛇蛻。即便往生安樂世界不受胞胎。于蓮華中自然化生。所生之處得宿命智。又復恒常親近供養一切如來。一切所求皆悉滿足。若彼依法清凈澡浴著鮮潔衣。作四方曼拏羅。用好樺皮書此心明。復作五塔安壇四角及彼中心。于五塔中安置心明。又于中心安置相輪。于相輪楟上系赤色絹以為幖幟。壇上安四賢瓶四香爐燒四種香。所謂藿香沉香栴檀及安息等。散諸名華粖香。置閼伽器等旋繞曼拏羅。念誦此二如意寶一百八遍。若人為蛇所螫。或疾病纏染壽命將盡或中夭者。至于兵戈怖畏乃至為求子息。當于曼拏羅前安五般林樹之葉。以彼樹葉拂于身上。于塔曼拏羅發諦善心作諸供養。若能一一依此儀軌者。于前百千劫所有積聚罪業障難獲得解脫。一切煩惱一切疾病。一切怖畏悉皆遠離。至于地獄傍生焰魔羅界。一切惡業亦得解脫。乃至世間一切罪障。毒害苦惱咸皆破滅。若有專注念誦。短壽之人獲得長壽。若有久患瘡痍久久不瘥便得痊瘥。身根圓滿清凈微妙。意所求事皆悉獲得。乃至命終面前不見一切苦惱。命終之后由如蛇蛻。往生安樂世界。所生之處蓮華化生。諸所受用悉皆殊妙得宿命通。若依儀軌日日三時念誦二十一遍。乃至誦滿一年。獲得普門觀察光明三摩地。得見十方一切佛剎中一切如來。又得無垢清凈焰熾極清凈身得心清凈。同于八十二殑伽沙等百千俱胝那余多佛所而種善根。輪回往返常處清凈。應有佛剎求往皆至。欲生安樂世界應念即生。死相苦惱皆不現前。乃至夢中亦復不見。若于八日十四日十五日。旋繞如來全身之塔。誦此二大如意寶陀羅尼八百遍。當誦之時塔中有聲。安慰行人而稱善哉。彼人現世所有一切罪障及諸煩惱。乃至貪嗔癡無明垢穢皆悉消除。獲得無垢極清凈身。若復男子女人童男童女聞念誦聲。所有罪障悉得解脫。若念誦之聲墮諸傍生。及以飛禽四足二足多足無足種種蟲蟻含識之類。一切業道悉皆解脫。若于冢間掘取骸骨。咒其沙土二十一遍散于骨上。彼之神識隨其方處所墮地獄。悉皆解脫生善逝天。彼彼天人身雨異花降于冢間。若復行人在于冢間山間念誦之時。所有飛禽走獸種種之類。游行至彼悉得解脫業報之身生善逝天。若念誦佛頂無垢普門三世如來心陀羅尼八千遍者。火不能燒。所作惡業乃至五無間業便得解脫。若誦百千遍。命終之時被焰魔使以索系頸。牽入焰魔羅界。彼界之內一切地獄悉皆破壞返生怖畏。尋令回還而得解脫。謂彼行人法王之使。住靜慮道無有疑惑。欲生安樂世界隨愿往生。若誦百千遍得金色之身相貌圓滿。三世如來視如一子。若書寫百千本造其百千塔。如法安置莊嚴熾盛。決定得不退轉安住十地。由如于彼九十九百千俱胝那余多殑伽沙等如來所。而種善根獲得受記。即說頌曰。  
　　彼一塔中安心明　　豎立輪楟著幖幟 
　　同三世佛全身藏　　滿百千塔此應知  
　　又若于彼一切故塔重加修飾。獲不退轉當來證得無上正等正覺。利益人天迨及蠕動。解脫惡趣得不退轉。功德無量不能稱贊。  
　　爾時金剛手大藥叉主。四大王天梵天那羅延天大自在天。在睹史多宮所住天子。乃至帝釋及忉利天子摩尼藏無垢等。咸皆一心繞佛三匝。卻住佛前合掌恭敬。白佛言世尊。此如意寶陀羅尼。大不思議甚奇希有難見難聞。世尊我等同心于后世時。若有眾生恒常受持此如意寶令久住世。為諸眾生分別解說者。我等恒常以誠諦心。潛密擁護由如赤子。佛言善哉善哉汝等如是。我今以此如意寶明王付囑汝等。汝善護持。佛說是經已。諸大菩薩及諸天眾。咸皆歡喜作禮而退。  

 上一部：乾隆大藏經·宋元入藏諸大小乘經·佛說金耀童子經一卷  下一部：乾隆大藏經·宋元入藏諸大小乘經·佛說樓閣正法甘露鼓經一卷 



  
乾隆大藏經·宋元入藏諸大小乘經·佛頂放無垢光明入普門觀察一切如來心陀羅尼經 
  