  第0830部～佛說智光滅一切業障陀羅尼經一卷         
   
  
   宋元入藏諸大小乘經·第0830部   
佛說智光滅一切業障陀羅尼經一卷   
宋西天北印度三藏傳法大師施護奉詔譯      
 
 
　　 
 
佛說智光滅一切業障陀羅尼經  
　　如是我聞。一時世尊在日月天子宮。復有智光如來真實如來金光聚如來。甚深聲王如來忿怒如來寶月如來。及普賢菩薩摩訶薩妙吉祥菩薩摩訶薩。持地王菩薩摩訶薩金剛手菩薩摩訶薩。與如是等諸佛菩薩摩訶薩俱。  
　　爾時世尊。與諸如來及菩薩摩訶薩等。于彼宮內勝旛樓閣中。各各于坐閻浮檀金寶莊嚴師子之座。巍巍堂堂由如金山威光晃然互相照耀。  
　　爾時宮主日月天子。見是諸佛及大菩薩。威德熾盛超過諸天。生希有心歡喜踴躍。住立佛前內自思惟。今此諸佛及大菩薩。乃是一切眾生界燈。必能照破諸惡黑暗。云何令我復得陀羅尼變化智。生于十方如彼威德。當與一切眾生而作照明。是時如來及諸佛菩薩摩訶薩等。咸悉知彼宮主天子心之所念。  
　　爾時世尊謂宮主日月天子言天子汝可諦聽我今為汝說佛菩薩名及陀羅尼。是時宮主日月天子受教而聽。即說佛菩薩名曰　曩謨智光如來曩謨真實如來。曩謨金光聚如來曩謨甚深聲王如來。曩謨我釋迦牟尼如來。曩謨忿怒如來曩謨寶月如來。曩謨普賢菩薩摩訶薩曩謨妙吉祥菩薩摩訶薩。曩謨持地王菩薩摩訶薩曩謨金剛手菩薩摩訶薩。復說陀羅尼曰。  
　　怛儞也(二合)他(引一)三野體難作芻那那作芻缽啰(二合)婆度啰彌(引)蹉迦啰(二)伊伊體探娑酥啰那娑酥啰那(三)阿他娑伊蹉娑(四)吠(引)啰吠(引)羅(引五)波里拏(引)摩左嚕沒哩底(二合)儞(六)阿嚩尼阿啰尼(七)迦羅(引)波尼(引)迦羅(引)波尼(引八)睹嚕度細睹嚕度細(九)睹哩吐(二合)嚕度細(十)啰(引)遜底遜底(十一)閉哩閉哩(十二)度嚕度嚕度嚕度嚕(十三)迦(引)羅迦(引)羅(十四)娑蹉(引)酥娑蹉酥(十五)詣羅詣羅(十六)詣羅(引)波野詣羅(引)波野(十七)賀酥嚕賀酥嚕(十八)馱酥遜度遜部細蹉酥阿他娑(引)波儞惹野嚕哩(引)他酥哩(引)枳啰(十九)虞哩摩(二合)虞哩摩(二合二十)虞哩摩(二合)播尼計(引)魯計(引)魯(二十一)計(引)羅(引)播尼迦啰迦(二合引)哩(引二十二)楞度禰(引)度嚕禰(引二十三)摩賀(引)度嚕禰(引二十四)迦啰迦啰(二十五)枳哩枳哩(二十六)尾普細尾普細(二十七)度酥度酥(二十八)賀酥賀酥(二十九)賀娑播尼娑嚩(二合引)賀(引三十)  
　　爾時世尊說是陀羅尼已。彼普賢菩薩摩訶薩。告宮主日月天子言。天子此陀羅尼乃是過去八十八俱胝諸佛同共宣說。如來大慈大悲。為欲擁護利益一切眾生今復宣說。天子此陀羅尼。微妙希有難值難聞。譬如優曇缽花希有難見。又如如來出現世間希有難值。此陀羅尼亦復如是。天子若佛滅后正法滅時。或有眾生造五逆罪。必當墮于阿鼻地獄。是人若得值遇此陀羅尼。能凈身心勇猛堅固。于二十一晝夜。晝三時夜三時。心心相續無令間斷。念此陀羅尼章句志心懺悔者。是人無間之業滅盡無余。天子又復是人以此陀羅尼章句威德力故。可使阿鼻地獄破為百分。乃至無有遺余。復令是中罪業眾生亦得解脫。各各生于南閻浮提悉得人身復得聞知。此是諸佛菩薩。以陀羅尼功德之力救拔于我。何況持誦之人自身業耶。  
　　爾時普賢菩薩。復謂宮主日月天子言。天子我亦為欲利益安樂一切眾生。末世之時持誦此陀羅尼者。亦說陀羅尼而為擁護。當令一切人非人等無能惱亂故。即說陀羅尼曰。  
　　怛儞也(二合)他(引一)度曩致摩賀(引)度曩致(二)酥嚕酥嚕娑嚩(二合引)賀(引三)戌羯啰(二合)尾戌馱儞馱啰娑嚩(二合引)賀(引四)祖度瑟缽啰(二合)禰閉睹嚕娑嚩(二合引)賀(引五)缽納摩(二合)么(引)隸儞(六)薩怛也(二合)羅帝(引)酥沒啰(二合)帝(引七)酥多閉阿缽啰(二合)底賀沒弟(八)酥嚕酥嚕娑嚩(二合)賀(引九)馱啰馱啰(十)馱啰焰底曳(引)娑嚩(二合引)賀(引十一)啰乞叉(二合引)哩爾(二合引)帝(引十二)度波波哩迦哩(引十三)左跓嚕跓嚕娑嚩(二合引)賀(引十四)馱(引)啰馱(引)啰摩賀(引)馱(引)啰尼寅(二合)底曳(引)娑嚩(二合引)賀(引十五)酥啰帝(引)酥沒啰(二合)帝(引十六)阿缽啰(二合)底賀多沒弟(十七)馱啰馱啰馱鄰底曳(引)娑嚩(二合引)賀(引十八)曩謨(引)婆誐嚩帝(引十九)惹拏(二合)曩啰迦(二合引)野怛他(引)誐哆野悉殿睹弭(引)滿怛啰(二合)播那(引)娑嚩(二合引)賀(引二十)  
　　爾時日月天子。聞佛世尊及普賢菩薩摩訶薩。說是佛菩薩名及陀羅尼已。心中所疑皆悉除斷。發菩提心誓不退轉歡喜踴躍作禮而退。  

 上一部：乾隆大藏經·宋元入藏諸大小乘經·佛說尊勝大明王經一卷  下一部：乾隆大藏經·宋元入藏諸大小乘經·佛說如意寶總持王經一卷 



  
乾隆大藏經·宋元入藏諸大小乘經·佛說智光滅一切業障陀羅尼經 
  