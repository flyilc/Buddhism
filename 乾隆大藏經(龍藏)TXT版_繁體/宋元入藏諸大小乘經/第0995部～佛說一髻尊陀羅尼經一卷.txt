  第0995部～佛說一髻尊陀羅尼經一卷         
   
  
   宋元入藏諸大小乘經·第0995部   
佛說一髻尊陀羅尼經一卷   
唐北印度三藏沙門大廣智不空譯      
 
 
　　 
 
佛說一髻尊陀羅尼經  
　　如是我聞。一時佛在王舍大城鷲峰山中。與無量菩薩摩訶薩俱。前后圍繞。  
　　爾時觀自在菩薩摩訶薩。與無數持明賢圣俱。前后圍繞。來詣佛所到佛所已。五體投地頂禮佛足。禮佛足已繞佛三匝卻坐一面。時觀自在菩薩。白佛言世尊。有諸天及持明仙等。師信大梵者眾。令欲降伏大梵天及諸天仙等。愿佛聽許。欲令一切眾生念善法故。欲令一切眾生無憂惱故。除一切眾生病故。及一切障難災怪惡夢悉除滅故。除一切橫病死故。欲除一切諸惡心者令柔軟故。除一切諸魔鬼神障難不起故。世尊我今有根本心陀羅尼。能除一切眾生罪業故。世尊我未曾見有若天若魔若釋梵。若沙門婆羅門等。有能受持此真言者。若讀誦書寫流布。或以此法防護其身。若入軍陣斗戰。若為毒所害者。持此陀羅尼。一切諸難無所能為。如是之法一切諸佛所念。我此陀羅尼法。已經無量諸佛所說世尊我于因地。過恒河沙數劫外。有佛名百蓮華眼頂無障礙功德光明王如來。我于爾時彼佛所。作大持明仙人中王。于彼佛所受得此陀羅尼。得已時。十方諸佛皆現目前。見佛現已。忽然即得未曾有智。當知此真言有如是神力。能利益無量眾生。若有善男子善女人等。能晝夜殷勤受持讀誦令不忘失。誦此陀羅尼時。更莫緣他境。每至白月十五日或黑月八日。洗浴其身著新凈衣。受持此陀羅尼。作印護身。取凈泥摩壇。方圓四肘結界已竟。請我一髻明王于壇中心坐。燒香散華種種供養。禮拜懺悔誦真言一百八遍。持此明者現身即得十種果報。何者為十。一者身常無病。二者恒為十方諸佛憶念。三者一切財物衣服飲食自然充足常無乏少。四者能破冤敵。五者能使一切眾生發起慈心。六者一切蠱毒一切熱病無能侵害。七者一切刀杖不能為害。八者一切水難不能漂溺。九者火不能燒。十者不受一切橫死。是名為十。復得四種果報。何等為四。一者不被禽獸所害。二者不墮地獄。三者臨命終時得見十方諸佛。四者命終之后生無量壽國。世尊我念過恒河沙數劫。  
　　爾時有佛名曼陀羅香如來。我于彼佛時為優婆塞名曰翳迦惹吒婆羅門。于彼佛所復得此法。常為百千萬億梵天說法。無不歸伏者。一切諸佛大慈大悲大喜大舍智慧藏法門。以此真言力故。能救一切眾生牢獄系閉杻械枷鎖。臨當刑戮水火等難。種種苦惱我恒救護。令得解脫一切夜叉羅剎斯等。由此法印陀羅尼力故。令諸夜叉羅剎斯等皆發善心。功德具足。即能發阿耨多羅三藐三菩提心。有如是力。設復有人犯四重五逆等罪。誦持此陀羅尼一遍者。所有一切根本重罪悉皆除滅。況復依法作印受持者。當知是人于萬萬億那由他諸佛所。曾聞此法今還得聞。若善男子善女人。能受持憶念晝夜不忘者。是人心所求愿無不滿足。每欲求勝上悉地。用白月八日或十五日。以香湯洗浴著新凈衣。每上廁一度洗浴。如此凈衣不得上廁。作此法時其日不食。作結界護身印。印已誦陀羅尼至于明旦。其道場中置本尊像。結請印誦真言。懸種種雜色幡蓋。香華供養。初入道場中。必須珍重至心奉請十方諸佛。至心懺悔贊嘆三寶禮拜已。于像前敷一座具。胡跪恭敬至誠發愿。作數珠印。捻已一心誦真言一千八遍。次執香爐燒香而言。此處無有種種供養上味飲食。慚愧謝之。世尊我由此等法印真言力。名號尊貴難可得聞。若有人稱念百千俱胝那由他諸佛名號。復有暫時稱我名號。彼二人福正等無異。  
　　爾時觀自在菩薩白佛言。世尊善男子善女人。晝夜誦持我此明王翳迦惹吒真言者。得離一切苦惱一切障難怖畏。及三毒罪障悉得除愈。況復有人依法修行。當知是人即得阿耨多羅三藐三菩提如在掌內。  
　　爾時佛告觀自在菩薩摩訶薩言。善哉善哉善男子。汝今能于一切眾生。起大慈大悲心。而欲開示此大陀羅尼翳迦惹吒法印。若善男子由此法方便力故。悉能救脫一切眾生所有病苦障難怖畏身語意業。乃至安立一切眾生于阿耨多羅三藐三菩提。決定無疑。善男子此陀羅尼印等法門。我亦隨喜。受汝此真言印等法。我今亦印可。善男子汝今說之。  
　　爾時觀自在菩薩摩訶薩。蒙佛印可從座而起。頂禮佛足卻坐一面。而入無能勝三昧。從頂化出翳迦惹吒羅剎王。三目四臂。所有八部鬼神。大力然頂鬼王等驚怖走散。各失本威莫知所在。愿見救護愿見救護。皆舍所有惡害之心。從今已往并諸眷屬歸依佛法僧寶。  
　　爾時翳迦惹吒降得然頂鬼王并諸眷屬。來詣觀自在菩薩摩訶薩所。合掌恭敬白觀自在菩薩摩訶薩言。我有甚深秘密陀羅尼真言。能摧碎天魔。及惡藥叉羅剎斯毒惡鬼神等。及諸疫病水火盜賊。亦能息諸冤敵。愿聽許我說是陀羅尼。時觀自在菩薩摩訶薩贊言。善哉善哉翳迦惹吒。善能調伏然頂鬼王及諸藥叉羅剎斯等。汝有此秘密根本陀羅尼。聽汝所說今正是時。時翳迦惹吒蒙大圣許說。生大歡喜。即繞觀自在菩薩三匝。卻坐一面。對無量諸大菩薩及無量金剛密跡。及八部鬼神一切藥叉羅剎眾前。即說真言曰。  
　　娜謀啰多娜(二合)跢啰(二合)夜(引)耶娜莫阿(引)哩耶(二合)嚩嚕(引)枳帝濕嚩(二合)啰(引)耶冒地薩跢嚩(二合)耶摩訶(引)薩跢嚩(二合)耶摩訶(引)迦嚕抳迦(引)耶娜謀翳迦惹吒耶摩訶(引)邏訖叉(二合)斯阿訶纈哩(二合)馱鹽么么啰訖叉(二合)斯么么母佉寫薩嚩迦哩夜(二合)儞迦嚕呬銘怛儞也(二合)他唵阿難底惹耶娑嚩(二合)訶惹耶惹夜耶耶娑嚩(二合引)訶(引)摩訶(引)尾惹曳娑嚩(二合引)訶(引)摩訶(引)嚧比曳娑嚩(二合)訶薩嚩尾近那(二合)尾那(引)夜迦(引)難耶娑嚩(二合)訶赭攞耶拏瑟吒(二合)娑嚩(二合)訶啰訖叉(二合)啰訖叉(二合)娑嚩(二合)訶跛賒(上)訶塞哆(二合)耶娑嚩(二合)訶(引)  
　　心真言曰。  
　　唵嚧[口*室]邏(二合)耶母涅哩(二合)寧曳惹吒惹吒曳吽吽吒娑嚩(二合引)訶。  
　　隨心真言曰。  
　　翳呬曳(二合)呬翳迦惹吒么么穆佉惹耶娑嚩(二合引)訶(引)  
　　時翳迦惹吒說此陀羅尼時。一切天宮魔宮。及諸龍神藥叉羅剎斯諸惡毒害鬼神等。各各共領無量眷屬。同詣其前同時出聲。皆言乞命。我等眷屬從今已往。永斷惡心誓愿事從。日夜守護持此陀羅尼者。不令諸鬼神等得其過便。愿施我等無畏。愿得本心。時翳迦惹吒。當與諸鬼神作施無畏印。各得本心。禮觀自在菩薩摩訶薩。次禮化身一髻尊。各還本宮。時翳迦惹吒白觀自在菩薩言。我有成就七日供養作壇法。若有沙門婆羅門及善男子等。請于秘密法藏。決定要成就大驗。若諸國王心生決定。懺悔眾罪。愿欲見大道場法。先覓清凈寬大院宇。及好寺舍佛堂之所露地亦得便是處已。以白月一日于晨朝時。阿阇梨及諸弟子。香湯洗浴將諸香華至其處所。阿阇梨手執金剛杵。次第問弟子等言。汝等決定欲學諸佛秘密法藏。莫生疑惑。徒眾答言我等欲學諸佛法藏。決定誠信不生疑心。如是次第三問三答。如是答竟。次阿阇梨手印印香爐水等。誦真言已。手執香爐胡跪燒香。啟白一切諸佛般若菩薩金剛諸天等。及與一切業道冥只。今此地者是我之地。我今欲立七日七夜大道場壇法之會。供養一切十方法界諸佛世尊。及般若波羅蜜多諸大菩薩眾。金剛天等。領諸徒眾。決定一切秘密法藏難思議法門故。取諸證成。我欲護身結界法事。在此院內東西南北四維上下。所有一切破壞正法毗那夜迦惡鬼神等。皆須出去結界之所七里之外。若護正法善神鬼等。我佛法中有利益者。隨意而住。說此語已。次第依彼軍荼利法。辟除結界。既結界已。即令掘去十肘地內一切惡土骨發炭糠瓦礫等物。若上好地掘深一磔若中一肘。下地二肘。若下下地掘深三肘。惡物盡去。將好凈土和諸香末。堅筑令平基高最好。次第二日及第三日。以泥涂地。次第四日用牛糞香泥。涂其地竟。次將神線四方八肘一匝挽之。四角下點。更以神線。從東北角至西南角。從東南角至西北角。交叉挽之。其線叉中下點。掘地深一磔許。埋著五寶并及五谷。其五寶者。一金二銀三真珠四珊瑚五虎珀。言五谷者一大麥二小麥三稻谷四小豆五胡麻。以一片絹共裹寶谷。以五色線系絹埋之。其五色線一頭出地。長五指許。此寶物等永未得出。次作大結界。其結界法執跋折羅。右繞壇外急走三匝。辟毗那夜迦。種種結界。以印印地。東西南北上下。誦真言作印。啟告辟除結界等法如初日說。依軍荼利次第法用。次第五日結界法式如第四日。更用牛糞涂地。其涂地法手右旋摩。勿左旋摩。其余事法同第四日。次第六日阿阇梨洗浴。先入壇內取好聰明弟子二人。亦凈洗浴著新凈衣隨后入壇。以檀香湯和白粉竟。于粉汁中染其神線。令一弟子把其線頭案壇東北。正當角頭先點之處。次阿阇梨把線一頭。案壇東南。正當角頭先下點之處。急挽著地。使一弟子捻線中央。拼著地上。次東北角弟子起。向西南角坐。亦如前作。次東南角阿阇梨起。向西北角坐。亦如前作次西南角弟子起。向東坐亦如前法。次先拼處。從外向內離一肘許。更依前法圍繞拼之。次取八肘神線。屈中當壇一方。一著一一點。更屈二肘繩子。從壇一方中央點。量左右更點兩處。次其一方門。辟壇繩五指許。次更屈門辟。向左右五指許。次其門左右兩畔。寬五指許作。次其門外邊。直畫著。一方若余三方準知。次作中院。外繩四肘。其外院內繩。與中外繩。兩繩之間開一肘道。其中院門四方辟與。向左右總作三指許。其門外邊。神線拼法亦如前法。其中院內方。離外界一肘。更拼清神線。拼其壇。正中心作二肘院。更莫作門。次阿阇梨以五色線。一誦真言一結五十五結。用馬頭觀自在陀羅尼。真言曰。  
　　翳曳呬薄伽梵阿哩耶(二合)嚩魯吉帝濕嚩(二合)啰沒陀沒陀薩跢也摩弩娑么(二合)啰薩底耶(二合)么努薩么(二合)啰怛儞也(二合)他曩柱曩柱枳尼枳尼呬尼呬尼弩嚕努嚕寐嚕寐嚕主嚕主嚕都嚕都嚕素嚕素嚕母嚕母嚕嚩啰嚩啰冒陀耶冒陀耶呬哩弭哩儞知儞悉殿都弭滿跢啰(二合)缽娜莎嚩(二合引)訶(引)  
　　次以絹帛。裹于五寶并五谷子。五色線系真言索上。隨人多小一一裹之。次于壇四角各豎一竿。西門兩竿。以線繞系四角竿上。于其線上懸雜色幡。其壇上方東西南北四維系幡。交絡莊嚴。其壇外院西門南側。離二尺穿作火爐。縱廣深淺各二尺。作于其爐中。留一土臺。臺上涅作香泥蓮以為座。次日沒時。阿阇梨令諸弟子等洗浴竟。次阿阇梨作大結界。次日入時召請諸佛菩薩金剛。于壇中心著一佛像。北方觀自在南方金剛。以種種香花五盤飲食十六盞燈。而供養之。次于西門外敷新凈席。次阿阇梨喚諸弟子。作護身印。一一誦真言七遍。各各與印諸弟子頂及兩肩心咽眉間發際腦后。護身畢已。令諸弟子就于席上。面向東坐。次取香花及白芥子。阿阇梨把白芥子念真言七遍。次第打諸弟子頭上。三遍打竟。更與護身用馬頭觀自在印。真言曰。  
　　唵賀也仡哩(二合)嚩三暮多阿弭帝吽。  
　　次阿阇梨胡跪。問于最長弟子。而云汝今欲得學此法否。弟子答云。欲得。如是次第問諸弟子法用如前。次阿阇梨擎香水。灌諸弟子一一頭上覆之。以右手案諸弟子一一胸上。為誦馬頭觀自在真言。次取真言索。各與系諸弟子臂。男左女右。次娑婆樹汁香。次第與灌諸弟子身。右旋三轉灌香水竟。次旋炬火亦如前法。次與齒木各長八指。次授與花竟。令諸弟子向東列坐。教諸弟子投華向前。次嚼齒木亦如前投。若其華頭向人者好。背向東者知魔障出。向南北者為不臺。齒木嚼處向身者好。背向東者知魔障出。余如法華法。次與洗手。各令飲金剛誓水。敬謝飲之。次阿阇梨入于壇內。白佛菩薩金剛等云。諸弟子等明日。更欲入道場來廣作供養。諸佛菩薩金剛天等。請升本宮。后設供養愿皆降赴受眾供養(如是三說)然后發遣壇內諸佛菩薩金剛及諸天等。  
　　次阿阇梨向壇邊。面向南坐。著一火爐誦馬頭真言。燒白芥子一真言一燒一百八遍。時諸弟子即得罪滅。  
　　次阿阇梨與二弟子。于一夜中以五色粉敷置壇內。一依五方。色諸余賢圣座一依三部法。次作護身印用馬頭印。  
　　唵賀也惹吒吽。  
　　次把跛折羅。作阿蜜哩多軍荼利身印三回。右轉于壇外邊。  
　　次作地結界。四方上下次第而作。并誦馬頭真言。緣壇內用閼伽水瓶各四方安。次以帛覆其弟子眼。阿阇梨心口發愿。以平等心普大慈悲心。所有福田皆回與一切眾生已。此散花法一依三部法。華所著處更莫移改。所有火法及請賢圣。一依三部次第。次說翳迦惹吒獨建壇法及真言契等法。廣明如后。  
　　曩謀沒陀(去)夜曩謀達摩夜曩謀僧(去)伽(去)夜娜莫阿唎耶(二合)嚩嚕枳帝濕嚩(二合)邏耶冒地薩哆嚩(二合)耶摩訶薩哆嚩(二合)耶摩訶迦魯抳迦耶跢儞也(二合)他唵翳迦惹吒耶摩訶啰乞叉(二合)斯阿哩夜(二合)乃延缽啰(二合)么啰乞叉(二合)斯么么姥佉娑婆迦唎夜儞迦魯思呬阿難底娑嚩(二合引)訶(引)惹耶惹耶娑嚩(二合引)訶(引)薩婆尾近那毗那夜迦啰訖叉(二合)啰訖叉(二合)娑嚩(二合引)訶。  
　　隨心真言曰。  
　　唵嗚啰馱[口*室]啰姥涅哩(二合)尾吽吽泮吒(吒半音呼)娑嚩(二合引)訶(引)  
　　凡欲受持我真言。先須舍貪愛及身口意業諸不善。出入護凈。先須洗浴清凈著新凈衣。手執香爐端心正念。啟告十方諸佛及大菩薩一切賢圣。弟子某乙今于此處欲建立壇場。所有一切善神唯愿擁護。所有不善之心者急離此界。夫擇地要。須高山或是平原近水。及有花果之處最為上好。若在城邑寺舍凈處即得。欲作壇時。先作軍荼利結界護身。辟毗那夜迦障難。簡地訖當作四肘壇掘深一肘。除去瓦礫并諸草穢毛發爪申。然后填好黃土筑令堅實。取佉陀羅木橛長十二指(三棱成者)四個。釘四角頭。次用犢子糞未墮地者。其牛不得食糟。次用白檀香用摩壇四肘。內須二肘。高交四指。取沉香檀香用涂其上。中心用牛黃和白檀香。摩作一蓮花座。狀如輪形。當坐本尊。南邊著馬頭觀自在。北邊著軍荼利。后面安毗梨耶波羅蜜。壇下層安四門。東安大自在天。余門安跋折羅。其跋折羅無金銅者。取柳木及紫姜木。亦得。檀四角各安一瓶。滿瓶盛水。用柏柳枝及花等覆上。燈八盞。以種種華果乳酪酥蜜飲食而供養之。四門前各安一香爐。燒安悉香及諸名香而供養之。真言師當洗浴著新凈衣一日不食。面向本尊手執香爐。廣發大愿懺悔。然后端坐正念。誦前根本真言十萬遍。所有重罪業障皆得消滅。每趁遍數勿令間斷。或趁一千八遍或一百八遍。課畢之后即共人言。當念誦時勿共人語。念誦了手禮拜發愿然后始出。次說火法。其西門南著一火爐方圓深共一。肘用胡麻生稻谷華等。酥蜜相和竟。誦馬頭隨心真言。先請火天真言加前物。一遍真言一投火中燒。如是乃至一千八遍已。次請本尊翳迦惹吒。即能息一切災難。欲求本尊現身者。用構枝及香酥蜜等。至第三日真言師取前件物。相和置壇中心著。禮拜行道贊嘆。滿四十九匝。然后胡跪。卻請前件物。真言一百八遍。用根本真言。后欲投火時。誦心真言一千八遍。一誦一燒投在火中。乃至數滿燒了啟云。一切諸佛諸大菩薩金剛密跡釋梵諸天一切諸仙。天眼他心宿命通者。當界善神。愿授弟子火法供養。火光熾盛無煙焰中作音樂聲。或輪成(是大吉祥)  
　　火焰未滅真言師勿起。便結加坐右點左凈坐。至心想惹字。喻若紅頗梨凈無黡點。光明逼身。本尊即從西南角現身出。三目四臂。頂上有阿彌陀佛。狗牙上下出。垂左手。與真言師摩頂問之。求何愿。真言師不得心動喜悅及怕怖等。如是想不滅即是本尊。從三昧緩起合掌小低頭禮白言。圣者弟子今有愿所求皆得。勿多言乞愿。其時便得一天華分付真言師以為信。圣者言我從今已往。常敕諸八部鬼神常加侍衛。亦令使喚無難。所求悉地出離生死。及大成就無不得者。如是求愿要在山門半年所置道場。勿令異色人見。亦不得更持別法。常念不空菩薩及十一面菩薩。臨欲發遣誦此真言曰。  
　　蘇佉蘇佉誐車誐車惹吒曳娑嚩(二合)訶(引)  
　　真言師不得戲笑中忘誦。當覺身輕如無骨肉。心如師子王。空界異香現。即知圣者宮。后起行道七匝。后執香爐。所有賢圣來至此處。供養多不如法。唯愿布施歡喜。次作根本契印。即成散眾。  
　　獨部期克印。左手為金剛拳。直豎力度。泥唎根本印。禪智進忍愿。等向內相叉。右押左。戒方豎頭相拄。檀慧橫相押真言曰。  
　　翳門惹鄰吽。  
　　請印。檀慧戒方忍愿各外相附。二羽合。禪智頭各拄檀慧下節文。屈進力附忍愿側。如鉤來去。請真言曰。  
　　阿呬野[牟*含]徒。  
　　次結花座印。禪智進力戒方檀慧。各頭相拄開掌。忍愿相去八分許真言曰。  
　　唵惹吒些那。  
　　供養印。愿進頭相拄。戒力于愿背頭相拄。忍方于愿背。頭相拄。慧度拄力度上文。檀度外橫博智羽背。禪智側并豎。并開虎口真言。  
　　唵儞弭也(二合)布惹。  
　　忿怒辟尾那夜迦。用軍吒利身印真言曰。  
　　唵賀那賀那吽。  
　　一髻尊降伏真言曰。  
　　唵吁嚕啅惹曳娑嚩(二合)訶。  
　　真言師洗浴灌頂檀慧并豎。戒方屈入掌。忍愿頭相拄。進力屈拄上節背。以禪智拄檀慧上文。用隨心真言。曰捻數珠印用蓮華部真言。  
　　十一面觀自在印。  
　　唵阿嚕力娑嚩(二合引)訶乞廁(二合)素怛啰(二合)惹閉吽。  
　　請火天真言曰。  
　　而曳(二合)底曳娑嚩(二合)訶(引)  
　　以印用忍愿屈甲上文相合。戒方直豎頭相拄。進力各獨屈如鉤。相去一寸。禪智微屈相離三分。檀慧直豎相去一寸。畫像法右手執劍。右手執三股叉。左手斧。左手索。身立。  

 上一部：乾隆大藏經·宋元入藏諸大小乘經·圣八千頌般若波羅蜜多一百八名真實圓義陀羅尼經一卷  下一部：乾隆大藏經·宋元入藏諸大小乘經·金剛摧碎陀羅尼一卷 



  
乾隆大藏經·宋元入藏諸大小乘經·佛說一髻尊陀羅尼經 
  