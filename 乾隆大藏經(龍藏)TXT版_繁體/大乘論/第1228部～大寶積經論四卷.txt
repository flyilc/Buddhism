  第1228部～大寶積經論四卷         
   
  
   大乘論·第1228部   
大寶積經論四卷   
元魏天竺三藏法師菩提流支譯      
 
 
　　 
 
大寶積經論卷第一  
　　歸命世間救　　苦海度彼岸 
　　大悲降魔怨　　我釋寶積經 
　　莊嚴十六種　　真實微妙義 
　　欲令法久住　　自利利他故  
　　問曰。汝欲釋寶積經。應先釋此法。問以何義故。名為寶積。答曰。大乘法寶中。一切諸法差別義攝取故。所有大乘法寶中。諸法差別相者。彼盡攝取義故。名曰寶積。一聚。二積。三陰。四合和。義一名異。是中一切大乘法中。如來為諸菩薩。十六種相差別說法。何者十六種相。一法邪行相。如是菩薩行邪行已。名為行邪行相。二正行相。如是菩薩行正行已。名為行正行相。三行正行利益相。菩薩住正行已。名法行等行善行。四行法行諸相差別。五于諸菩薩所生慈心相。為令生敬重心行說相故。六菩薩住正行學戒相故。七聲聞戒與菩薩戒中。說優劣勝如相故。八菩薩善學菩薩戒已。能與世間智等。饒益他行。差別相故。九受彼菩薩藏時。教修聲聞戒相差別。十不善學沙門相差別故。十一不學沙門相差別故。十二住假名行相差別故。十三住真實行相差別故。十四如來方便化度眾生相差別故。十五說微密語相差別故。十六于菩薩藏中得教誨已。善信有益相差別故。大乘經中。如來為諸菩薩說如是等十六種相差別法故。彼法門中。此一切諸相現所說故。彼大乘法寶中。所有諸相盡攝取故。此妙法門名為寶積。問曰。云何彼大乘正法寶中所有諸相。而此法門中所攝取成。答曰。迦葉有四法退失智慧。如是等黑朋所攝八種四句。攝邪行相差別故。迦葉菩薩有得四大伏藏。如是等六種四句所攝。正行利益相差別。如是此諸二十二四句。具說染凈退益之事。迦葉。名菩薩者。非但名字名為菩薩。如是等有三十二種相差別。應知。迦葉。菩薩功德無量無邊。我當以譬喻演說如是十九喻。所明諸相差別。應知迦葉。菩薩欲學此大寶積經。乃至其燈明者圣慧根是。其黑闇者諸結業是。是名住正行中攝諸戒相差別。應知。迦葉。譬如種在空中而能生長者。從本以來無有是處。乃至能出無量百千聲聞辟支佛報。如是等明聲聞戒喻。菩薩戒中。勝劣相差別攝故。應知。爾時世尊復告大迦葉言。乃至從本以來畢竟凈故。如是等攝取世間出世間智。饒益他行事差別相。應知。迦葉。汝等觀內莫外逃走。乃至出家人有二種病。何等為二。一者懷增上慢而自伏心。二者壞他發大乘心。如是等攝取受彼菩薩藏時。教修聲聞戒相差別。應知。迦葉。沙門沙門者。以何義故名為沙門。復云何沙門。迦葉。有四種沙門。乃至如是普明。是名菩薩速疾法通。如是等攝前三種沙門不善學沙門相差別應知。爾時尊者摩訶迦葉白佛言。世尊。希有希有。此大寶積經。行大乘者而能作利益。乃至讀誦受持書寫此大寶積經。彼人即供養一切諸佛。如是等于菩薩得教授已。善信有益相差別攝故。應知。如是大乘中所說。十六種諸法相差別攝取故。此法門名為寶積。應知耳。佛住王舍大城。問曰。何故初明住處。答曰。佛住此處者。欲令敬重彼處故。重福眾生敬此處故。增長善根。是故先明住處。問曰。何故此法唯王舍城說。非余城郭。答曰。釋此法門法王住處故。喻如王舍王所止住。故明王舍。此大法門亦復如是。法王住處。釋成此義故。說住王舍城。問曰。何故唯在耆阇崛山非余方中。答曰。說此大乘法。比于聲聞緣覺乘中增上義故。增上自利利他行故。與大比丘眾八千人俱。菩薩萬六千人俱。問曰。既因菩薩明此法門。以是義故。應說菩薩大名稱眾。說聲聞眾有何義也。答曰。說聲聞眾。若有聲聞于大乘中所有疑心。為除彼疑故。若有不定助成正信。若有自謂得清凈者。為欲舍離彼凈心故。復有聲聞。謂盡諸結于佛法中無復所修。所謂滅諸煩惱等障。心生逮得己利。為欲舍離彼慢心故。此法門中。為諸菩薩說煩惱障滅。因彼煩惱障及滅智障。亦非余所說。勝于聲聞緣覺中得上果報。問曰。聲聞眾數。此諸菩薩從何而至。答曰。未來世中有疑惑者。為令除彼疑惑故。經家所說。從他方諸佛國土而來集會。問曰。何故說言皆得不退轉也。答曰。皆得不退轉者。已得具足四忍故。一生得者。聞說此法堪為器故。問曰。是諸菩薩從他方諸佛國土而來。此土成有何益。彼世界中是諸如來各自說法。答曰。為益眾生故。此世界中亦有眾生。彼諸菩薩本所化受。既見本同修諸行故。是則樂見。及本所化諸菩薩法。以復受是行。余方亦有無量諸佛。為令生渴仰敬重咨請親近之心。說無量佛故。令諸眾生生堪得心起勇猛精進不生疲惓。復是釋迦如來本所化故。憶本化度。修諸愿行事。從他方來親近如來。問曰。何故明菩薩多說聲聞少。答曰。說菩薩眾多者。此法門中所辯諸行。彼盡因為諸菩薩說。問曰。何故先說聲聞眾。答曰。因彼加持所說法故。問曰。何故說言從他方來集會。皆得一生者。說懈怠我慢故令不生。往求于正法。對治此患故。言自樂法故。從他方來集會。不為順他心故。釋成遠來諸佛世界中。此諸菩薩已得佛位。尚為法來。況于余者云何不來。問曰。如來何故。但對迦葉說此法門。不對菩薩。答曰。如來告大迦葉時。知堪能說故。唯未知覺復未正信。以釋成堪知覺信大乘義故。是中邪行所攝。八種四句。上上相釋漸次應知。第一四句。說退失智慧邪行相事。第二四句。退失智慧已忘于正念。第三四句。滅正念已令滅白法。第四四句。滅白法已。似非菩薩行惡心相。第五四句。行惡心相已難調伏故。第六四句。難調伏已行于邪盜。第七四句。行邪盜已。不應親近而能親近。第八四句。不應親近而能親近已。令不助菩薩行成于邪行。對治此故。正行所攝亦有八四句。上上相釋漸次應知。第一四句。說為滿足助道智已令不忘正念。第二四句。令不忘正念助道智增長故。第三四句。不忘正念已增長白法。第四四句。增長白法已。行似菩薩心想行故。第五四句。行不惡心事善調伏故。第六四句。善調伏已行于正道。第七四句。既行正道已。應親近者而能親近。第八四句。應親近而能親近已。令隨菩薩所行諸行成于正行。先所說正行利益。有六種四句。上下相釋漸次應知。第一四句。菩薩如是多行正行已。習成福德智慧。第二四句。依功德智慧習成已。令得障凈。第三四句。依障凈已。令一切法門助習通達一法門故。第四四句。依習一切白法門已。一切相一切種。利益一切眾生故。復修行無量功德。第五四句。既修行無量功德已。令過無明住地。第六四句。依過無明住地已。令得無障礙地。是名此諸二十二四句之中所說漸次。自此已后。還彼前四句次第解釋說。應知。經言。迦葉。菩薩有四法退失智慧。問曰。以何義故發此說。答曰。修大乘者。為得無上菩提方便故。愚癡者為令示現故。放逸者令正勸故。怯弱小心者。令助慰喻使發大意故。已行正行者。為令贊嘆故。問曰。明四法者。此數無義而說自體明故。答曰。四算數者說攝取義故。廣不可盡。伏防聽者不樂多聞故。以數攝故。令憶持則易。如繩穿華不使零落故。問曰。何以故。唯定四。不多亦不少。答曰。遮無窮及無義問故。復有喻者。退失三種助智攝取故。明四數。復有余者。略說有三種智慧。聞思修等。是中前三法。多示盡失助聞慧智。故第四法者。多明盡失思修慧等。是故說四法。次者是諸法中示相近漸次差別解釋義。佛告迦葉時。勸令聽眾。聽眾之徒。一心不念余緣聽故。法者舍于人故言聽法。若不言法者。容有生疑。為欲說法為欲說人。問曰。先言菩薩者。以何義故名為菩薩。答曰。行大乘者。此菩薩名為攝取多義。然今略說三義說。應知。一者信。二者修行。三者證。云何信。覺知甚深智慧而能令覺故。云何修行。為自利利他因故。往行無上菩提。云何得證。以智慧力故。令得證無上菩提。退失智慧者。明二時有二種失。一已得失。二當得失。何者退云何失。于無漏中失當得。余者世間故。二時俱失。不甄說退失智慧故。問曰。無漏亦失。答曰。解釋不爾。說退失智慧者。欲明不放逸因。于所作事中令作法故。言退失智慧。何以故。有漏智者。與無漏智助道因故。是有漏智得已。未得二故便失。無漏智失者。以不得故。既證無漏智則無有退失。問曰。云何不尊重等法。令能退失智慧。答曰。嗔恨故不敬。不敬故不聞。不聞故不生解。以不生解故。即現退失智慧。吝惜諸法。所受諸法秘不盡說。故不聞。不聞故于未來世中眾緣不具。緣不具故退失智慧。有樂法者為作留難。說諸因緣沮壞其心。說有余言。所犯覆藏不能悔過等故。得聞障報已。聞障報故得愚癡因。是故未來必得愚癡。以愚癡故退智慧。其心憍慢自高贊己。卑下他人故令恨他。以恨他故即為倒說。已顛倒說故。于未來世中招倒。以招倒故退失智慧。問曰。何時退失。答曰。二時中現及未來。問曰。若布施等諸法亦是退失。因有吝等諸法者。何故但說唯退失智慧因。不說布施等退失因也。答曰。易失故先說。菩提是智性故。諸余波羅蜜者。從彼智所生。智依止故。菩薩于智中邪行已。即于菩提及助菩提法中。不名正行。是故但說退失智慧因。不說布施等退失因。如是不敬等法。退失智慧因。四句顯說不樂聞等四法。是中不敬重故。顯說不樂聞吝惜法故。不聞障他法故。得不聞障報。我慢故。姤心倒說。如是不能助聞等智退失意。此四法已以復有余智相。謂生于四悔法。現及未來。何者四法。一不能生解。二眾緣不具。三助愚癡福報。四及已顛倒故。依不聞故。于現法中不生正解。依不聞故。于未來世中眾緣不具。依聞障故。亦于未來世中得愚癡報。依姤心倒說故。未來世得顛倒報。問曰。不尊重敬法及不敬法師者。此二句重說有何義。答曰。此二句重說中。顯示具足不樂聞意。設有人嗔謗不敬法故。不聞其法。敬重法師故樂聽聞法。復有嗔恨。不敬重法師故。不聽聞法。復有嗔敬重法故。能樂聽聞法。若二俱嗔恨謗不敬重者。彼眾無方而能聽聞。是故此二句重說。示現具足不樂聽聞法意。吝惜諸法所受諸法秘不盡說者。此二句有何義。吝惜諸法。見既于他所知解中勝故。即于法中秘不盡說。護得后不敬防畏勝故。或復有義。若請不請一向不說故。吝法者。或有向說。或復不說。或復吝法故棄舍正法。已舍法故即壞其心。所受諸法秘不盡說。起吝惜心行故。說言壞行。有樂法者為作留難。說諸因緣沮壞其心。說有余言。所犯覆藏不能悔過。如是等句有何異義。是中有樂法而作留難者。此是說有余言。云何樂法者而作留難。說諸因緣沮壞其心。呵責說有余言。所犯覆藏不能悔過。云何沮壞人法并說諸惡。所有法從人所欲樂聽聞者。彼法及彼人。已無實言及無義者。而言能種種說。既說已即令不復樂聞。云何說諸因緣呵責等。所說不正復言無限。或復樂聞者。為助種種難訪無限等言說。聞難訪等。即便不聽亦不樂聞。云何不能為說教故。復請而不受。有他樂法者來請問說法。已吝惜法故即不為說。復不請余法師等。若欲請聞不為許可。云何覆藏。說其聽者及呵聽眾。亦說彼法。汝等無智此法甚深不能通達知故。已說聽眾故覆藏正法。如是障法因緣。令得難處果報。其心憍慢自高贊己卑下他人。如是等句有何義。憍慢者說初句。云何憍慢。若贊己為勝毀謗于他。云何贊己為勝。自所說不善修行不正。見他所說皆善修行亦正。于中起慢妒心。云何毀謗于他。若他善說善修行中。生不善說不善修憍慢妒心想。已憍慢患故。令不能得證正覺智慧。諸法盡證所攝。此要略而說。一唯所退失。二如何退失。三以何時失。四所有既法退失。彼盡顯示。何處退失者。于智慧中如何退失。以何想退失者。失已解釋。何時退失者。現在及未來。所有既法而退失者。明不敬重等四法。已有此不恭敬等四法。能令退失智慧等。法障故。說四對治法。復次迦葉。菩薩有四法成大智慧。何等為四。所謂尊敬重法。及敬法師等。菩薩順行此敬等法因故。得與大智因故。生四種智慧。何等為四。一者起。二者成熟。三者滿足助道。四者能為成菩提。然彼恭敬故。樂聽聞法。既聞法已便得起發智慧。隨所聞讀誦受持諸法。以清凈心廣為人說。而不求一切名聞利養恭敬等事故。令得化他成熟心智。善知智慧從多聞生。精進不懈怠。如救頭燃。聞法誦持樂如說行。不隨言說常求多聞。聞則憶持不忘故。令得滿足助道智行其實行。行不隨言語及已音聲。為實行故。令能得成菩提智慧。是中尊敬重法。及敬法師者以不敬重故對治說敬重。應知。隨所聞諸法讀誦受持。是中聞者以耳識故。誦持者以意識故。或復聞者以聞慧故。誦持者以思慧故。經言以清凈心廣為人說者。以離慳妒嫉心故。不求一切名聞利養恭敬等事者。是則吝法因故。利養者衣服等。恭敬者禮拜等。名聞者稱揚諸功德。以多聞故堪得聞慧等智。已如救頭燃修求聞慧。為求聞慧故。勸轉明修慧。譬如有人或燃頭或燃衣。彼人舍一切諸事。先救頭及衣服。菩薩亦如是。知聞慧是智因。智者乃至亦能得一切智因故。轉勤求聞。為自利利他故。隨所聞法而能誦持。及如說行者。若隨聞而能取義者。彼已順行故。  
　　則能生如順智。非如但有音聲語言者。非如但求聞。非但口說。或復無義故。或復所說皆無出世之益。順次解釋不尊敬重法及行順法已。成吝惜諸法。吝惜法已。于樂求法者起諸障礙。秘不為說。彼滅此三種智因。已無智故則起我慢。自法對治尊敬法者。已順行法及次法故離慳吝惜心已。隨所聞法廣為人說。好樂法故求多聞記。具多聞已。即能行自利利他之行。隨說修行不著語言。語言音聲等事。菩提心者。唯智根本。一切智者。唯菩提心為本。是以不忘菩提心故。忘菩提心及已不忘諸法因故。佛告迦葉。菩薩有四法忘失菩提心。何等為四。欺誑阿阇梨等。問曰。何故但說有四法能忘失菩提心因。不多不少。答曰。忘失有四種故。略說有四種。一不正信忘失。二信顛倒忘失。于菩提心中見有過故。三所受諸法。皆是假名心故忘失。四得法體心忘失。此四種忘失中。對有四種因。如是次第。應知。是中欺誑阿阇梨師長等者。于師長前不能如實語。既犯罪不發露故。妄語心誑故。即成欺誑師長。是中阿阇梨者。能諫及勸指授。隨彼所犯為令發露。此不應作。先所犯罪為欲懺滅故。說諸方便。汝應如是作。師長者若能助益。長秀圣者。雖非師長已有諸功德故。憐愍與樂勸止惡修善。為既犯故。令彼以妄語忘失。以是義故。助得增上業報。已助得增上業報故。成不正信忘失菩提心。應知。若彼不能令忘失者。如是彼已習妄語。及得戒障故。忘失菩提心。是名初因。無疑悔者令生疑悔。同修梵行中無疑。能令生顛倒疑故。同梵行中正修戒行者。于戒中令起疑惑故。彼如是同梵行中。不至心恭敬。及行諂曲心。能于戒中生疑惑故。生深重業障。彼以是故。于菩提心中顛倒。不正信見過故。忘菩提心。彼若不能令生疑惑者。如是彼已謗說故。令忘菩提心。是名第二因。修大乘人。呵罵誹謗廣彰惡名。樂修法者。隨所有法利。彼能令遠離背故。若有信樂修大乘者。為欲壞彼故。呵罵誹謗廣彰惡名。說不善言破壞。說無利益。無利益語。是中不善語者。說惡名響彰其諸過。所謂破戒。發言說謂惡。廣彰人短謂非梵行。分別說者不稱功德。隨彰其說惡。有如是等事。彼如是向諸菩薩說無利語。分別廣彰惡名等。若欲修大乘者。如是等令退迷惑。彼如是向諸菩薩心不恭敬已。所有功德則便覆藏。已覆藏故令惡深重業障。以彼障故。本所修戒心即便滅壞。若使不能覆藏菩薩真實功德者。彼如是以得戒障故。退滅其心。是名第三因。以諂曲心與他從事。非真實心者。欲為諸法師開彰諸秘密之事令生迷惑故。是中諂者。以虛偽無有實心而與從事故。曲者以心諂誑非真實心。與人隨順。為欲諸法師開彰說行諸秘密之事。從諸法師所。聞深密微妙法已。若有修行大乘者。為彼能起誹謗意。作如是意已。令助無量惡業。以有彼業障故。應得順法心而成遠離退失。若不能誹謗遠離者。彼以如是故。于戒障中心得退失。略說以何退失。所謂心何時退失。現法中及已未來行中。如何等行。于師尊長中不正恭敬等故。有何等相。具四法故。彼以顯說對治彼故。說四善法。應知。經言菩薩乃至失命因緣不故妄語者。護治實語故。以不惜身命故。何況戲笑者。菩薩于微輕罪中生大怖畏故。常以真心與人從事者。以離無我諂曲心故。是中真心者。實心隨順親近故。離無我患者。菩薩如實親近。不示假名行離諂曲。遠離不調伏惡心故。于一切菩薩生世尊想。能為諸菩薩。于四方中稱揚功德者。隨所得法利彼常贊嘆故。自不愛樂諸小乘法。隨所化眾生。令彼一切住阿耨多羅三藐三菩提者。不樂狹小乘。己劣弱故。既得上義行所攝取化意欲故。此諸句漸次重釋。欺誑阿阇梨等。復不供養恭敬阿阇梨師長等故。于戒法中不生殷重速疾之意。自無慚愧悔過。見他有慚愧悔過者。為令惱故。助不安樂心憂惱彼。己無慚愧開令悔故。于修大乘人中說諸惡事。以謗菩提心所起。諸利益他心無故。以諂曲心與他從事非實真心。復有不失諸句漸次重釋以實語不忘菩提心集因故。不失菩提心。所起眾生饒益故。自身中所有無量希有諸法。知已敬菩提心。及一切智因故。于菩提心并一切菩薩所。起世尊想已。敬菩提心故。所化眾生彼一切勸令向阿耨多羅三藐三菩提。不喜樂求行狹劣小乘之法。菩提心者。是菩提應義。問曰。若是菩薩初發心者。我當成于正覺。彼心有何等性。復有何相。有何等念。有何功德。有何勝事。以何所攝。為誰根本。是誰現氣因。誰所依止。答曰。初正愿性。豈欲求相菩提。為念及念眾生。以一切智因無量功德一切世間聲聞緣覺愿中上故。為勝信地所攝無上菩提根本。慈悲現氣因。菩薩戒所依止。然是發菩提心。略有二種。一者出世因。二者不出世因。是中出世因者。若發心已永遂不忘。是名出世因。不出世因者。若心不永遂中忘彼心。退亦有二種。一者永退。二者不永退。是中永退者。若有數退而復能生。不永退者。若退已即生。然彼心以四種緣四種因及四種力而能生。何等四種緣。一者見聞如來希有變化故。發菩提心。二者因于無上菩提。以聞法為憐愍利益眾生故。發菩提心。三者菩薩為欲正法久住故。發菩提心。四者見末世眾生受諸重苦故。發菩提心。何者四種因。一者具性故。二者具善知識故。三者慈悲為首故。四者不驚怖世間長夜。種種深重有聞等因故。何等四力。一者自力。二者他力。三者因力。四者修行力。是中自力者。以自力故。堪樂欲發阿耨多羅三藐三菩提心。是名自力。他力者。以他所勸令發心。是名他力。前所習大乘善法者。是名因力。現在法中親近知識。長夜之中聞思等正法習行善不息者。是名修行力。是中若廣略。此四緣及四因借故。若使內自力及以因力。具此二因生彼心者。如是故名為有益。名堅不動而生。他力修行力生彼心者。名為不應動失。應知。彼心退轉相。亦有四種。無性故惡知識所攝。于諸眾生不起悲愍心。及恐怖世間故。不忘菩提心。菩薩還憶持彼菩提心故。能修行功德智明。助道所攝善根法中。彼如是修諸行已。善法滅不增長因故說諸法。經曰。佛語迦葉。菩薩成就四法。所生善法滅不增長。何等為四。但以憍慢心讀誦世間經典咒術。如是等。問曰。何故唯有四法明因能滅善法不能增長。不多亦不少。答曰。善法有四種。滅不增長故。此略有四種善法滅不增長事。一者不生滅不增長。二者不能增長滅不增長故。三者除拔根本滅不增長。四者作及遠離滅不增長。是中不生諸白法滅因者。以我慢心故。讀誦世間經典求諸咒術。不能通達菩薩六波羅蜜。及菩薩法藏。菩薩以我慢心降伏故。悕望名聞利養。妒勝憎他常誑故。求于世間咒術。不能求善白等法。已不生諸白法滅盡故。能令盡滅及先所得者。以緣事故聞習轉弱故。是不增長滅。何以故。貪著利養名聞故。親近諸檀越。是中利養者衣服等。供養者禮拜等。著于利養名聞故。說著利養名聞耳。以著利養名聞故。受于邪命資養等顯說應知。以親近檀越家故。多有親近中諸患。若彼有如是二疑助成者故。說以如法得財利養。以為不滅因。以依諂曲等意故。不住圣處。彼如是著名聞利養。親近諸白衣家故。以多緣親故。聞等善法不能增長。聞等不增長。已聞等諸善法悉不增長故。令盡義便滅根本因故。及增謗菩薩。已惡見還增。及謗菩薩法藏。己嗔故于諸菩薩覓諸錯謬等患。令為諸菩薩以虛實等罪謗故。令得大罪。以此罪業因緣故。所有善法從根本拔除遠離滅盡。遠離滅因故。未聞未曾受持諸修多羅法。而能誹謗。未聞者未至耳識道故。未曾受持者。雖至耳識道不誦持。諸頓說教及諸修多羅法謗。以是義故。如來說此修多羅。大阿波提舍中亦說此義。若有邪師。能測量如來意者。彼人得大毀謗正法之事。是故彼遠離諸盡法故。諸白等法令滅。顛倒對治故。明此白等法句。應知。是故如來告迦葉言。迦葉。菩薩成就四法。所生善法轉勝增長。不令有失轉復倍勝。何等為四。舍離邪法唯求正法。如是等。是中唯求正法者。六波羅蜜菩薩法藏所說。正聞非不正聞。所明世間咒術等。不定聞現事故。言非不定聞。復是隨如勸心者。柔軟善心故。顯示何意。求世間語言咒術等。求因故。著我慢者。成世間咒術等事。求世間咒術。語言者。成舍利養恭敬名聞之心。令舍故言求六波羅蜜及菩薩法藏耳。以法財利養為足。舍離一切諸邪命等。及安住知足圣主性中者。以法利為足。如法所得利養心足故。舍離一切諸邪命等者。遠離諸諂曲等心故。安住知足圣主性中者。不生疲倦心故。得失不以心故。彼如是行之。正行已。為成自利利他行故。防護他心。若有失事不諫向人罪過虛實。何況覓人長短諸過。是菩薩修行六波羅蜜菩薩法藏。以于諸佛法中心不通達。是中唯佛為現作證故。不生謗心。何以故。佛菩提無邊及所信根非一故。演說諸法亦治諸法。總略而明。以何退失不能增長。如何退失。以何時失。及何等法。彼以顯說。以何退失不能增長者。謂諸善法。如何退失者。以我慢心求世間語言咒術等。漸次說。以何時失者。現法中及未來。何等法者。具足四法。白朋中亦爾。所有善法生及如何生以何時生。及何等法生。以何對治說。復此諸法。漸次以何我慢所攝。諸利養等。希望求世間語言咒術等。求以隨所。家中見利養者則能親近此家。身為利養名聞被縛。妒吝心故。因彼家所有余菩薩親近者。為令起嗔。及以惡謗。因嗔謗彼人故。則謗正法。白朋法中。漸次明離慢等諸患故。六波羅蜜所攝。菩薩修學正聞故。能行順法。行順法已如法得施以為知量。舍離一切諸邪命等。安住知足圣主性中。以著利養名聞謗因緣故。不說他人罪過。實以不實不求人短。離謗菩薩心故。能行利益如法等事。行如法行故。不謗正法。舍離滅諸白法因諸法故。修行不滅諸白法因。已舍離似非菩薩隨一一相習行惡心等。修行似菩薩直心修相。習諸行故。為令勸故。明顯生滅苦。不行諸惱等行故。佛語迦葉。菩薩有四種諂曲心。菩薩常應舍離。何等為四。于佛法中心生疑悔不決了。如是等。問曰。何故唯說四法。答曰。為因四種諂曲等法故。以有此四種諂曲心故。說四諂曲應知。何等四。一者于乘諂曲。二者化受諂曲。三者助功德諂曲。四者助智諂曲。是中乘諂曲者。于佛法中心生疑惑不決了等。及不敬尊。復不敬諸戒等法。于佛法中生疑惑等故。諸大乘中生不信默然行。是中于諸佛法中。以有故生疑。以有大意德故生惑。以其不可得故。生不決了等事。化受諂曲因者。于諸眾生起憍慢嗔恨妄想等。以慢等心故。化諸眾生中恨默故。不能化導憍慢嗔恨妄想等。于諸尊及弟子并勸諫。有益無益等中應知。助功德諂曲因者。于他利養中生妒吝等心。是中見他得利養。心起忿惱嗔意妒。若見彼求而起惜心。是名吝。彼如是既起妒吝心熾盛故。于助功德智中恨不修行故。諸功德智即便退失。助智諂曲因者。于諸菩薩廣彰諸惡。惡名惡稱惡行等。說惡名等事前已解說。為諸菩薩說諸惡等句。為說大乘經應知。以謗大乘故。菩薩于助道智中。默住懈怠不修行故。修道智中成于退失。以為此故說朋應知。諂曲對治故。佛語迦葉。菩薩有四質直之相。何等為四。所謂所犯諸罪終不覆藏。如是等。是中所犯諸罪終不覆藏者。是總向他發露者。發露事故說者。有犯能懺悔故。彼如是懺悔。是以后時不生悔恨等情。發起善故。或失國土或財者。以真求實故。示現不惜諸施等故。身命難者。以舍離身命。不依止余種種不舉余事。舍彼事已令惑人故。憶余事故。一切惡事中。罵詈誹謗撾打系縛種種傷害。受此苦時。但求自責自憶業報。不嗔恨他。此諸句有何異義。是中罵者說虛妄故。嗔者虛實俱說故。于他苦者已說種生姓等。說諸惡事故。誹謗者。以因實見彰惡故。撾打責數者。于身中具諸緣故。責數者。具三業故。復撾打者。以手足等諸身分故。殺者依身手等及刀杖等故。系縛者。以繩索鎖等。如是等事中。唯責己之業報。善惡業報因故。不嗔恨他。心不懷嗔恨等。及無諸結使。不懷嗔恨結使。彼善堅住信欲之中。設使有不可信諸佛法者彼能信。以心清凈故。顯說于大乘中身心成就。此諸句漸次說。于諸佛法中以疑心故。不修戒行故。令諸眾生中行諸邪行。行邪行已。彼利養中即生慳吝妒心。以不能制妒心故。見聞有功德利養諸菩薩。中起誹謗廣彰惡名。白朋法中。漸次亦作依持戒故。善持戒者。善護諦語。護諦語者能順忍法。以具忍故得身心清凈。以清凈身心故。能信諸佛正法。略說諂曲者。是名心愧。恒事何處諂曲。于諸佛法中及以眾生。以何時諂曲者。現法中習不舍故。亦至未來隨所有法。及隨所說二種四句。隨所有真直之相。以何義中復以何時。有記等法對治明于白法。應知。于諸諂曲心中。諸菩薩諫及以諸真直心。菩薩說真直心已。為真直心菩薩。說諸調伏義故。防諂曲法故。勸彼調順。現示調順及不調順等法故。佛語迦葉。菩薩有四種不調順散壞之相。何等為四。讀誦經典而生戲論。法及順法不隨而行。于諸教誨中不調散壞。如是等四法。何故但說四法。有四法。有四種不調散壞因故。何者不調散壞四法。一者處不調散壞。二者發行中不調散壞。三者受用中不調散壞。四者共住不調散壞。是中不調散壞者。名為不善調伏故。喻如惡馬。此諸不調散四法。能障修彼菩薩行故。名為不調散法。是中聞諸法及修行處而生戲論者。是名處不調散壞因。喻如不調散惡馬。以不調故。還安本處已。爾時不能善住。復不能調伏。不能散壞。菩薩亦爾。如法義中多聞已。多聞故心不調伏。被諸善知識正勸。令行修諸法及次法。不能正住。于教誨中不能正受法行。是名發行不調散壞因。譬如不調伏惡馬。安置正道處中。以不調伏故向于惡道。不調伏菩薩亦復如是。為諸善知識所勸修行法及次法。諸悔之中。現以心顛倒分別念故。即便倒取。損他信施供養恭敬者。是名受用中不調散壞因。喻如不調伏惡馬。共諸調伏馬同其一處。而與諸調伏馬行異故。說不調伏也。不調伏菩薩亦復如是。雖在調伏菩薩同其一處。已漏戒行故。受諸信施供養恭敬。以成其悔恨。于善調伏菩薩所行。行不相似。不樂知見。善調伏菩薩中起心誹謗不生恭敬。是名處不調伏散壞因。譬如不調惡馬。共諸調伏馬同其一處。以不調伏故心不悅樂。善調伏者共不調伏同其一處亦爾。不調伏菩薩亦復如是。以自有見取義故。共諸善調伏菩薩。同在一處故。心不悅樂。善調伏菩薩亦復如是。是中調者。根調勝故。伏者。一心滅惡得勝行故。轉一切黑法對治。說白朋法應知。經言。善說所聞聞便信受。如所說行。依止于法不依言說者。非妒心諍勝故。但聽聞正法唯求利益。不求覓見人諸短。菩薩如是行諸行已。常得值不離法善知識。隨順師教能知依止。以余言語所作皆善不失師意。不退戒定者。此諸句有異義。是中于教誨處隨順師教者。是總能令善。以喻言語者。聞善惡等忍故。所作皆善者。一切時不犯戒故。不失師意者。于教誨中心敬重故。菩薩如是行諸行已。常得值不離阿練善知識故。不退戒定。以調順心而受供養者。所說不退戒定者。重明戒以定名說故。應知。菩薩如是行行已。諸常得不離行諸功德善知識。見諸善調順菩薩已。恭敬愛樂隨順善人。勸受等行順向順意順諸功德。為令得利。此諸句有何異義。是中善調及順等諸句。前已解釋。恭敬愛樂者。示現喜敬重心故。順向者。樂見故。順意者。正親近意故。順諸功德者樂聞意故。為令得彼利者。順行此法意故。菩薩如是行諸行已。成不離得眾首善知識。略說以何故。調順不調順邊壞事。及云何而有。唯以聞等諸相故。以何時。現法中及未來。習學不止故。以何等相。具足四法。行聞等法對治故。說白朋等法應知。起次說者。行聞等法慢心故。順行正法次法等行已。于正教授處不如法行。既正教授處不如法行已。所用受信施中諸事。彼令能墮不饒益處。彼如是雜垢染心故。見諸善調伏心菩薩已。即不生恭敬對治。漸次說白朋等法應知。不調伏諸法中諫已。勸修調伏等法故。防護住調伏法菩薩錯謬等法。勸修不錯謬等法。故說錯謬不錯謬等法。佛語迦葉。菩薩有四錯謬法。何等為四。未與所化信受眾生。而共同意。是菩薩錯謬。乃至攝取破戒惡人等。是菩薩錯謬。問曰。何故但說四法。答曰。依四種錯謬法故。說菩薩有四種錯謬。何等四種。一者不作錯謬。二者過量錯謬。三者不正作錯謬。四者惡作錯謬。是中不作錯謬者。未受化眾生而與同意。依化眾生勸令到究竟故。信心敬眾生中。所說法中斷絕。是菩薩錯謬。過量錯謬者。非器眾生中。說深妙上法故。于小乘眾生希求大乘。而不隨根說。是菩薩錯謬。不正作錯謬者。為諸上根眾生說小乘法。于大乘眾生求小乘。不隨根說法。是名錯謬。惡作錯謬者。住正行眾生如法持戒者。持罰不敬攝取破戒等。于持戒破戒中。偏心倒說法故。是中持戒者有三義應知。住正行者。不犯諸業故。持戒者。不缺漏諸戒故。真法者。敬戒法故。有二種相。釋成破戒者。破戒缺漏戒故。惡法者。不敬重諸戒。錯謬者。取不正道及示不正道故應知。此四錯謬句現說四法。一者不說。二者不相似說。三者不稱根說。四者惡說。不說者。對前后說法疲倦。已生惡心故。不相似說者。所說無方便故。不稱根說者。喜樂小乘法故。惡說者。以利養心訓誨行行故。是中惡心者以不說故。于諸善根中而便退失不能滿足。以不滿足故調誑眾生。已說法中無方便善巧故。及不能攝取諸上善根。以樂小乘故。及遠離上善根。復常悕求利養心訓誨行行故。不集功德。及助諸惡故。調誑眾生。對治彼故。白朋所說應知。經言。于諸眾生其心平等。乃至普令眾生等住正行。于諸眾生其心平等者。自己及他心平等故。于不深信眾生。化未成熟者而為說法。防護不作錯謬。心知于一切眾生平等說法者。法等故名為等法。于非器眾生樂小乘等。悕求大乘者。隨力說法防護過量錯謬應知。隨器說故。普化一切眾生令入佛慧者。信樂大乘上根眾生。而意求小乘法。勸令入佛慧。防護不正作錯謬應知。普令眾生等住正行者。舍諸利養名聞破戒持戒等心。以等同說法。護惡作錯謬事應知。諫菩薩不正取因及不應親近已。示現可親近不可親近因故。佛語迦葉。菩薩有四非善知識非善等侶。菩薩常應舍彼何等為四。求小乘者但欲自利。乃至親近。以成世間利而無法利。問曰。何故定說四法。答曰。因非善知識故。說四種非善知識非善等侶應知。何等四種。一者于乘中非善知識。二者于行中非善知識。三者于佛法中非善知識。四者于正法中非善知識。是中小乘人者。但求己利不求他益。性行狹劣相似故。勸菩薩令遠離大乘法中故。是名于乘中非善知識應知。求緣覺者。少欲少作。背眾生益及修行處。令勸菩薩遠離眾生益及諸行等。以遠離益故成失行因。是名于行中非善知識應知。盧伽耶陀者。說種種異言故。勸令遠離于佛法中。以遠離故成失行因。是名于正法中非善知識。應知。彼親近己。唯有世間利而無法利。于善法中勤修故。得成退失因。以退失善法因故。名為于正法非善知識應知。對治非故說四種善知識。經言。諸來求者。是菩薩善知識。佛道因緣者。對不斷絕大乘法故。說諸來求者是菩薩善知識。差別應知。菩薩作是念。我依來求善知識因故。修無量功德回向無上菩提。修行不虛故。不悕求小乘。所修布施助成菩提。作善根故。令不失大乘行。說法者。是菩薩善知識。生智慧純志者。不失行對治。以多聞故能令為他說法。是故不求少欲之事。聞慧多純志故。雖得世間苦。而不疲倦。教化人令得出家者。是菩薩善知識。純志增長一切善法者。不斷正法理對治勸出家故。于諸邪法而成遠離。以一切善根純志故。作利益而不生懈怠疲倦退失。諸佛世尊。是菩薩善知識純志一切佛法增長者。對治不失佛法故。示現得諸佛挍量勝不退故。釋成不著利養名聞等。既著利養名聞故。令遠離退失諸佛法。修習純志諸佛法。及以積善根力故。不能退失。以是義故。從非善知識中諫己勸修如是實行。行菩薩事故。明不如實及如實諸菩薩相故。佛語迦葉。菩薩有四非菩薩而似菩薩。何等為四。一者貪求利養而不求法。乃至樂聚徒眾不樂遠離。問曰。何故唯有四法。答曰。因四種非菩薩相故說四種非。豈菩薩相事而似菩薩應知。一者多聞相似。二者阿蘭若相似。三者造作功德行相似。四者將諸徒眾相似。貪求利養而不求法者。菩薩于諸信心中悕求利養者。雖復持法。是名不如實非如實。貪求名聞稱己之德。不求出世功德者。樂名聞菩薩者。雖為阿蘭若。是名不如實非如實。貪求自樂。不能救拔眾生諸苦者。以利養悕求心縛故。菩薩雖作功德行。而名不如實非如實。樂求聚徒眾不樂遠離者。以供養恭敬心縛故。菩薩雖是眾首。而名不如實行非如實行。菩薩如是行行已。令失持法。阿蘭若作諸功德及眾首之事。對治彼故。說諸真實功德應知。經言。能信解空亦信業報。以信解空故。不樂利養等事。及信業報故。喜樂諸法因。樂法故聞修無量功德忍。一切無我我所者。以忍無我故。不喜樂著名聞稱等事。于一切眾生起大悲心者。以大悲故悕求菩薩功德。入涅槃意者。以涅槃意不樂自樂。不舍世間行者。以不舍世間故。拔眾生苦。為化眾生者。心不舍眾生故。而行布施者。以行施故。善知眾生功德。雖修行施而不望報者。以樂寂靜故。行施而不求報耳。問曰。白朋中演信樂等法說空等法何用。答曰。布施等助道諸行者。意謂與聲聞緣覺等共諸行。而欲聞菩薩勝行故。及生猶豫心。為欲現說聲聞緣覺不共助成正覺諸菩薩法故。  
大寶積經論卷第二  
　　爾時佛語迦葉。菩薩有四種得大伏藏。何等為四。能持諸佛能聞六波羅蜜。乃至樂著山林心無懈怠。問曰。何故但定四法。不多不少。答曰。為遮無窮故。亦是非問故。復為顯示未曾有因故說四種。于長夜中善修空故。得一切智。猶修空因故。無明闇弊世間者。為滅無明故。說法以能親近向涅槃心者。寂靜甚深以不修故。不調伏凈故。世間者說上妙法。誰能親近。故財法二施。是妒吝心相違。久修習故。世間樂阿梨耶。為著阿梨耶故。說法時能親近。或復攝取一切菩薩行故。略說四法。諸菩薩有二種助菩薩道行。一者助智道行。二者助功德道行。是中信空無我及不舍。涅槃等。是助智道行。信業報等三句助成功德智。廣修六波羅蜜。攝取行故。助四種行。是中不舍化眾生意故。財法二施而不望報。是名助檀波羅蜜行。不舍涅槃意故。助戒波羅蜜行。向涅槃心菩薩者。常恐怖世間。常防伏破戒等諸煩惱因故。得性持戒法體。菩薩成就無我忍。及以伏眾生相所依故。設使眾生有逼過及惱時。而心不可動。能信業報故。及意不舍世間故。助成精進波羅蜜行。助成功德智慧行果。信薩婆若事菩薩者。雖照世間重苦。己心不舍眾生。及丈夫志故。不舍世間諸苦。唯在世間。為增長善根故。起大精進。以大悲故助成禪定波羅蜜。大悲者。依止根本禪定故。信空者。助成智慧波羅蜜行。菩薩不舍菩提心者。是名持諦語。不欺誑故。彼菩薩有大悲及信業報心。常向世間伴故。作眾生處中而不助說顛倒。是故大悲及信業報心。不舍世間行。不舍菩提心因故。此諸法如是示現持諦語。菩薩諦語者。不舍菩提心。是即取發心處不望報財法等施。是名持勢。菩薩施心者。于財法二施中破慳吝妒事。成向涅槃心者。是持寂靜事。菩薩寂靜者。滅除不寂靜事故。能成善因信空無我等。是名持智慧。菩薩智慧者。伏滅諸煩惱。對治令得凈菩提。善根及能增長。乃至得菩提不望報。及財法二施等慈。令利益他故。大悲者是名大悲。以大悲為首。及信業報故。行世間時唯作眾生益等成就事中所生心喜悅等是名喜。或復心向涅槃故。能伏諸煩惱以無煩惱故。心喜事者名喜。或觀諸行無我等。諸法離愛敬。或憶念如來。無量諸功德故。生喜者是名喜。或復自觀知我堪能出世。或見世間諸眾生墮沒煩惱塵中已。我堪能于此大世間塵中拔諸無明闇弊眾生已。令致寂滅涅槃界中。所有此濟拔塵眾生心。或我能作他利益。及見他益不相離。或見眾生受諸樂故。心生喜事者是名喜。觀諸行無我故。除怨親等事。得真如平等作眾生益。相違法中自然舍。菩提分法。是名舍財法等施。及不望施報。布施愛語及悲。不舍作眾生益。利益余句常益持眾生行故。明同事耳。是故攝取一切菩薩助道行故。釋成此四句。問曰。今須說空義。以何為空。答曰。以智慧善釋諸行性相。而不得者是名空。問曰。為智能滅諸行也。答曰。不也。然是識相境界故。真實中無虛妄耶。而施識境界是不實事。于有作地中同識生智慧。從發行下忍乃至性。法時。上中下漸次別分前中后。了別已能與無漏智作緣。已還滅無漏智故。真實中無故。虛妄而識故。識境界是不實事。于作地中同識生智。從發行忍乃至性法時。漸次分別前中后。了別已與無漏智作緣。已還滅無漏智。亦與真實見中障因相識境界中不能緣故。退還己真實境界故。見無相境界見法界故。過煩惱地。非自相見故。自相境界唯行識在故。彼法事等耳。唯識作世間者。修道行成向智是相者。不能自取相故。若作如是依智。非性相分別智。是自相本無常等智慧。非正事有記相是識。是故非識劣勝。是義不成。何故不能取自相故。若智非相者。智是同相境界。彼不虛自取相。若能取自相者。舍自相故。唯有記事相釋成識。是不異識。隨順報者是不相違若作如是依智。共識同生是緣。然是事境界如是相累智亦取自相。無上等者。是事不然。何故。相違故。況自同相相違。已色事亦無常。若以色事成無常者。智即能取然是不成。是故智無自取相義。智隨順識故。彼性是故不滅。作真實境界相故。成舍自相義。是故智無自相境界。或識是真實相境界。問曰。以何為信空業報事能隨順。以是義故說言能信諸業報耳。答曰。以有生故說。是故無患。此亦有以智分別。觀諸行眾生不可見故。智知諸行生無相無分別緣此故。不善不能住事及無分別事有故。諸行誰作是誰果。而能相順故生疑惑。生疑惑故不信業報。以是義故。佛語迦葉。寧起眾生見積如須彌。不以我慢者起于我慢心。如論中說偈。  
　　空除一切見　　見諸佛所說 
　　若有空見者　　是則不可治 
　　不正觀諸空　　能壞無智明 
　　喻若惡捉蛇　　及行咒無方 
　　是中回向故　　如來說是偈 
　　知法及次法　　鈍根難測量  
　　菩薩善巧世諦第一義諦。雖善觀分別諸行。故通達諸因緣集。甚深智已久長習故。乃識知因緣事。是故不生疑惑。成彼隨所如是因。他已不成就性故。諸行無分別。以是義故。有如是種種分別。念佛方便善巧所攝作行。而作所成。如應化處故。漸次得薩婆若果。菩薩以信心故。發上勇猛精進忍無我等故。問曰。應說忍無我事。答曰。以觀眾生想識境界。以有世諦故。諸法同唯知善擇分別。已求覓無眾生故。作是念。此但有法。亦如幻無分別。不能自由迭相緣力。業煩惱柴火因生故。如燈焰體。以本法緣相似義故。而相續不斷。然彼生時無所從來。滅亦無跡。及無所至。于中所有尚希用求者。是名無我忍。問曰。若無我忍能作無眾生分別。及令菩薩皆眾生益者。何故為說無我忍事。答曰。于諸眾生所。能作利益義故。說菩薩無我忍者。唯為利益眾生故。以彼無我忍故。菩薩伏諸煩惱。及觀修眾生相故。知諸行緣假無分別事已。設使有眾生患。及世間行還來惱菩薩者。以善知眾生故。不舍菩提心。還持彼心成就智慧慈悲故。不舍眾生及修習種種善根。為得薩婆若故。不舍諸行為乃得菩提耳。問曰。信空及忍無我。有何異義。答曰。信空無我事者。能順分別觀一切諸行故。證法界根本處。無我忍者。自相境界彼能順分別觀眾生物。唯見法處本根故。信空者。除取法性慢。無我忍者。除眾生性慢。問曰。菩薩有眾生相故起大悲。何故為說信無我法。是菩薩大悲相違法。答曰。是大悲因故菩薩證知一切法無我已。唯念眾生界。此諸眾生是無明闇弊故。但有習于無我法中。橫計作眾生相。已作執此是我我所。已愛緣故造復有業。以此故還不斷世間生死。是故作是念。我令眾生信樂此諸法。是故菩薩生深重憐愍悲心。問曰。向涅槃心者。今須釋涅槃義。答曰。無業煩惱親緣果故。無緣故陰流滅故。名為涅槃。如緣無故火滅。或智慧火暖。彼識種無緣滅。有未來緣。雖有所有有芽生如種。火熬滅有芽生。滅煩惱火是真涅槃。如樹拔根。然彼涅槃有二種。一者有余。二者無余。是中有余者。唯滅煩惱。無余者緣無故。不從集苦滅故名涅槃。至涅槃故名到涅槃。亦名住涅槃。問曰。何者向涅槃心。答曰。見世間諸患生如是心。我云何如是滅煩惱已。得彼寂滅甘露處耳。向涅槃等意同識生諸白法心集。是名向涅槃意。問曰。意不舍世間者。何者是世間義。答曰。業煩惱事中迭相緣假。無始以來相續不斷世間。至世間等故。名倒世間。寂滅世間有學是義。菩薩雖見諸患而心發。以世間意不舍眾生故。唯修發行世間行。問曰。若隨心相似發諸行時。應修白得白修黑得黑者。云何菩薩意向涅槃。與世間不相似發諸業行。答曰。菩薩心利益他故。久修習行菩薩。向涅槃意者。以利益他心能違退。善知世間多有諸患故。菩薩雖厭世間向涅槃意。以心不舍眾生故。發世間行菩薩作如是念。諸菩薩非無漏法體中。增長生菩薩法。然唯有漏體中增長生諸佛法。是故菩薩不舍菩薩法。雖見世間諸患。而愿取世間。如佛所說。迦葉。譬如種在空中而能生長者。乃至有諸使雜世間法故。能長佛法。菩薩為化眾生故。而行布施。問曰。今須釋化眾生事。答曰。以煩惱水所潤作自相。諸眾生心戒聞思等修。造暖相為初。乃至攢成出世善根燒暖故。隨心令安無漏善根種中。隨眾生心戒普化故。名教化菩薩。以善修慈悲及方便善巧。為化眾生心戒故。以財法二施攝取眾生。攝已觀眾生心所樂。隨于力化三乘法中。問曰。說布施者。何故名布施。答曰。不貪等同生心念。及同起一果施法持行布施及不望報心。是名布施。是中種種化受故。報種種果差別義故。不望報者。舍己之樂不求果報。是義。問曰。說不舍眾生意而行布施者。豈不名為求報也。何故復說所行布施心不求報。答曰。雖不求報。行布施化眾生。自然有故無患。或作如是念。此是果報處。廣博方便。所謂發菩提心已。念一切眾生。及不舍眾生。為化眾生故。行布施。行布施已世間得無量果報。后乃至得薩婆若事中相違。雖現向眾生行施。為遮彼故。勸令修菩薩真實功德故。說言所行布施不望其報。而示現此義故。說菩薩成就深心直心故。不為希求己之樂故行諸布施等法而求果報。然于因及果中。心不著不希求。唯為利益眾生。令他眾生得佛菩提故。而發諸愿修諸善根時。作如是愿。菩薩復作是念。若有如是法者。我修薩婆若已。舍與一切眾生。然諸法各自有體。修諸行者。自身得報。雖爾我此薩婆若唯為利益他。以此方便義故。菩薩從靜心已來。所有行令發一切智。及布施等諸法因。所有依緣。一切智等諸果法。彼一切法皆是菩薩為益他故。起心現向成利益。以是義故。菩薩功德不與聲聞緣覺同。故名為菩薩真實功德。是諸聲聞辟支佛行者。是世間布施。為化自身故而行布施。諸外道為求外事果報。行邪行故。對治說住正行意故。明四種利益。四四句說應知。何等四種利益事。一者得大伏藏。自在事故。二者超過魔道故。令無諸怨家故。三者離諂曲心。在空閑處等故。于諸受用中無諸譏嫌事故。四者助無量福德莊嚴故。得助無邊功德事。此諸益等次第相釋。于中初句得大伏藏者。助成功德智慧行。是中能值諸佛者。助成功德行。余三句助成智慧行。依集功德智慧行故。第二四句超過魔道故。令凈諸障。依凈障故。第三四句。攝一切善根法。集一切諸白法門。依集一切諸白法門故。第四四句。助集成無量功德。能作一切眾生益事相。及得無邊功德應知。四種得大伏藏者。親近善人能聞正法。寂靜思惟順行法及以次法應知。能值佛故。親近善人。能聞六波羅蜜故。能聞正法。以無我心親侍說法者故。寂靜思惟心不放逸。樂住山林心無懈怠故。能行順法及以次法。是中能值諸佛者。供養諸佛故。助成功德行。余三句者。聞思修等慧凈故。助成智慧行。依世間勢事相似法故。說此四種得大伏藏等法應知。世間四種事。一者見事相樂種種戲等。二者聽受用事伎樂等。三者念受用等事庫藏諸財等。四者觸受用事余食等。如是見佛者聞思修等。應知。菩薩有四種超過魔道法者。依四種魔故。說超過魔道法。應知。四種魔者。于行大乘法中作障舍菩提心。教化眾生中作障。于一切眾生所不生惡心。于不異行中作障。能善覺知一切見故。于行滿足中作障。及一切眾生起憍心對治說不動乘自舍眾生諸非行因。舍諸邪行因。及舍不滿足正行因超過魔道。應知。菩薩有四法攝一切善根。依四種善根故。說四種法。攝一切善故。應知。一者一心地修相。二者不一心地相。是三種化眾生相。修苦行相。及聞思相離諂曲心。在空閑處者。示現修相善根。于諸眾生行四攝法。而不求報者。為化眾生故行行。是化眾生故行行。是化眾生相。為一切眾生故。不惜身命為求正法是難。有苦行相聞無厭足。及義無厭足故。為集一切善根及行精進。是名聞思相。菩薩有四無量福德莊嚴事。依欲起發眾生令舍故說四處。何等四處疑惑猶豫等。為防墮惡道故。樂小乘故。及于佛法中起惡心謗等。是中心不求報而行布施者。回彼疑惑猶豫等心故。于破戒人。而生大悲者。回彼墮惡道眾生故。稱揚贊嘆勸化一切眾生菩提心者。回彼樂小乘之心故。于諸下劣修習忍者。回彼于佛法中起惡心謗等。若不護狹劣者。于正法中起惡故。說菩薩有四種超過無明煩惱地法。何等為四。以持禁戒攝取正法。及施光明世世資用乃至同意。是名四法超過無明煩惱地。菩薩有四無障礙。令得具足無障礙智。一者法施。二者攝護正法。三者不起妒心。四者不輕謗他耳。非但名字名為菩薩者。示現正行差別故。發意至漸次說法行等方便示現。依勝如等行故。菩薩法行者。示現聲聞等行中勝故。等行者。自身及他身與己等故。菩薩行行示現。不以一切眾生故。善行者于菩薩行中。示現勝義盡至善凈。方便善巧依菩提故。行正法行者。菩薩行中示現彼方便故。是中菩薩行正法行。于聲聞緣覺行中。示現有五種勝事故。常為一切眾生深益求樂。令得住一切智。善能稱量己之功德者。以深心勝故。菩薩深心勝故。自身常為一切眾生深益與樂。非諸聲聞緣覺等。能以四種勝行。勸令信入一切智人知諸菩薩者。勸眾生令入一切智慧中。非諸聲聞緣覺等。善能稱量己之功德。不壞他智者。菩薩善能知己之所得。亦知二乘等行。非二乘等能達菩薩功德故。無諂曲心者。菩薩無執著慢心。以證知法無我故修彼。第二句聲聞等。有說此是福田處勝故。深入堅意者。菩薩為化利益眾生故。起深入堅意。非諸聲聞緣覺等舍眾生益而入涅槃故。菩薩等行中。示現有八種等故。愛敬等者。有三種差別故。心行時差別故。不虛愛敬者。示現無所悕求心故。于怨親中其心同等者。示現于作利益不作利益中等同行行故。永能作善知識。乃至涅槃者。示現一切時愛敬故。常籌量至意念具愛敬先意問訊者。示現慰喻問訊中等同心故。有限量諸成熟心等化喜樂故。所許之事終不患息者。示現佐助同等事。隨所許重擔乃至未下故。普為一切眾生。不斷行大悲心。無疲倦者。示現悲心同等無偏心。許諸重擔故。復心無疲惓者。示現不被縛。等同不喜惱心而將諸重擔故。永求正法名聞無厭足者。示現方便善巧等同。文義善巧等故。隨化者方便化故。但見自過。見他過者以不嗔心。令彼人說。示現于諸說中等同故。若不見自過乃以嗔心說者。是名不等同說。以菩提心行一切依儀者。示現發愿等等同一切善故。所作皆等回向大菩提。作愿善根行者示現。謂六波羅蜜所行布施而不求報。如是等一一波羅蜜。說有障對治。顯說無礙。布施等諸波羅蜜事。容有身口能忍。一切眾生而不能不壞心忍故。經言不壞一切眾生忍故。為修集一切諸善根者。示現修習三乘善根故。勤行精進。雖生無色而起禪定行者。以有生故。色界中善劣應知。非三摩拔提中菩薩生色界中者。成熟己身佛法故。至余世界親近諸佛故。欲界中利益眾生勝故。非色界處方便所攝慧行四攝法所攝。方便者。彼方便者以四攝法所攝。示現何等四法。一者法行事。二者修行事。三者性行事。四者果修行事。有三種相行者。于持戒破戒眾生中。生慈悲心。無二之心及作分別心。此教授者。是持戒是不持戒。所有教授者。諸功德及諸患等。彼即舍諸分別悕求教授。及親近教授故。至心聽法者。至心勇猛受諸教誨故。常樂山林者。依寂靜治諸欲貪等故。此三句示現修行事。何等三句示現性事。心不樂著世間眾事者。示現心相不散。以不亂故不著小乘。于大乘中常見大利者。過舍小乘心成就順大乘心故。離惡知識成親近善友者。于寂靜勇猛無暫息。眾生親近忍親近。寂靜勇猛無暫息化眾生。故所說法行者。奢摩他毗婆舍那不亂想所攝。隨有念及隨所同侶而有此法行事。性果有二種相心凈故。及教化眾生。是中心凈者以智慧凈故。世間出世間應知。成四梵行莊嚴游戲五通者。依凈世間智慧受大功德。助集依力修果故。凈世間智慧應知。常依止智慧者。修世間智慧而為知足。舍彼心而凈求出世間智慧故。是名出世間智慧。應知。教化眾生事四句示現。于諸眾生住邪行正行。而意不舍者。住不能忍惱等諸患故。越堪忍惱而不報故。言常決定者。所說之言常定。及敬前后相覆非前說已后不喜說貴真實語者愛敬及護實語隨說而行故。一切威儀所作之中。唯菩提心為首者。依為得菩提故。不喜求利養名聞故。如是分別住正行。菩薩已為顯示諸勝功德故。說諸喻應知。迦葉譬如大地皆能容受者。初喻中示現菩薩依眾生。令增長發種種愛果種子故。然心無分別。不求其報者。作惡不能報。作好不悕報。于利益及惡中心不足故。以第二第三第四喻。示現發依義故。為教化眾生。令增長善根因盡至事。譬如月初生時。月輪光明形色。日日轉明滿足增長。第五喻。依眾生益故。示現菩薩增長自成菩提助道行。譬如師子獸王。隨所至處不驚不怖。安詳而行。第七喻。示現不恐怖世間涅槃。及不著彼二。譬如善調象王。能持一切重擔。不生疲惓。第八喻。示現荷負世間重擔。而不住疲惓。譬如蓮華生于水中。水不能著。第九喻。示現世間煩惱不能染故。譬如有人伐樹根在還生。第十喻。示現雖不煩惱染而不證涅槃。譬如一切諸方一切諸河水皆入大海。入海已皆成一味。第十一喻。雖有善根及以煩惱。回向發愿攝取故。示菩提因。譬如須彌山王。忉利諸天及四天王等皆依止住。第十二喻。防聲聞同涅槃。彼聲聞舍自愿及諸善根而取涅槃。諸菩薩者。雖示涅槃而不舍自愿。示現于諸善根得大自在。譬如國王以臣力故。能辦一切國繼等事。第十三喻。示現釋成云何入涅槃。而能作眾生益。譬如天起大云。必能降雨。皆能增長一切果實。第十四喻。隨轉輪王所出之處。彼處則有具足七寶。第十五喻。何故不恒說及生示現待時。第十六喻。譬如隨摩尼珠所在之處。彼處則有無量百千萬金銀等寶。第十六喻。示現同聲聞等。涅槃中有過患故。彼聲聞等則無。譬如忉利諸天入同等園。所有用物皆悉同等。第十七喻。示現彼聲聞等無力。不堪證入勝法故。菩薩于己及他。等行利益一切眾生。譬如咒術藥力。持毒不能害人。諸大城中所有糞穢。彼若致甘蔗蒲桃田中則有利益。第十八。第十九喻。說菩薩雖未斷諸煩惱。示現勝聲聞等。以不能作患及作大利益功德之事。此諸喻前句顯分別說。后句漸次應知。彼復云何。答曰。菩薩從初發心。前中后依助成一切眾生善根心不悕報。于一切好惡中心如大地。復非如無分別地。諸眾生依己。自假力而能受用。菩薩不爾。然菩薩為欲生善根因故。起敬愛等。心如水。復非如水。于正受增長中而相違。菩薩不爾。然菩薩為欲成熟諸善根故。說厭離等法。心如火。復非如火。化諸佛世界相違成。菩薩不爾。然菩薩為欲教化成熟者。示現解脫現氣應化故。助正教授。心如風。復非如風。見相假力故。而能受用。菩薩不爾。然菩薩自能增長諸白法。心如月。復非如月。唯能照白月不照黑月。菩薩不爾。然菩薩于諸黑白法中。等心以智慧照明一切法故。心如日。復非如日。畏羅睺障而轉行。菩薩不爾。然菩薩于一切道。生處不畏諸煩惱而行。心如師子。復非如師子。將諸重擔而生退還。菩薩不爾。然菩薩能忍一切重擔諸苦等。心如調伏龍王。復非如龍王得利或失利。柔軟語苦樂防護益失中有染心。菩薩不爾。然菩薩于一切世間法中。增益之中心不生染。心如蓮華。復非如蓮華。斷莖已不復能生。菩薩不爾。然菩薩雖復滅諸煩惱。以善根力故。即能世間生心。如不伐樹根。復不如樹根伐之唯有正根。菩薩不爾。然菩薩諸善根回向發愿。大菩提及涅槃故。心如入海水。復非如入海水。唯名順如海水。菩薩不爾。然菩薩依修集大成就大菩提涅槃等諸善根故。而能游戲。心如須彌山王所住諸天。復非如須彌山王所住者。唯樂著自樂心多放逸。菩薩不爾。然菩薩以不共方便智慧力故。能辦一切諸佛所作之事。心如國王以臣力故能辦國繼等事。復非如國王以臣力故唯為自利故。防護己之國。菩薩不爾。然菩薩舍己之樂。將護潤益眾生。心如天起大云。復非如天起大云。不能常與以時善熟。菩薩不爾。然菩薩永能增長生諸菩提分等法。心如轉輪王所出之處。復非如轉輪王所出之處。唯一無二大人共生。菩薩不爾。然菩薩解脫心等共同一時生故。心如摩尼珠。復非如摩尼珠。永不離庫藏迦離沙波那等。菩薩不爾。然菩薩已入無漏戒中。同有所作同受諸樂。心如忉利諸天入同等園。復非如忉利諸天入同等林。己唯能增長諸煩惱業。舍身墮惡道中。菩薩不爾。然菩薩滅諸煩惱。不能令墮惡處故。如伏滅煩惱毒故。復非如持毒己。不能害物及無利益。菩薩不爾。然菩薩以自己煩惱。能利益一切眾生。心如諸大城中所有糞穢煩惱。菩薩亦爾。如世間贊嘆等事功德。過勝彼功德故。名無比功德。以是義故。諸菩薩者名為無比功德。應知正行差別中。已說諸勝功德。未說正行體性相。是故彼體性相。以中道義示。現舍二邊。是中道義。應知。何者二邊。一者外道邊所有我見。彼則于陰界入中橫而執。是則常見。是后時總而說言。常是一邊。我是一邊。二者聲聞緣覺邊。若于諸陰等中。執無常及執無我。是則后時總而說言。無常是二邊無我是二邊。所有此二邊中間。是名無分別智。彼無分別義故。名無色。不可演說義故。名不可見。非識事住故。名不住。離可取所取義故。故名無相。離能取唯記識等義故名無記。不住世間及涅槃義故。名無著。應知于中是諸外道橫執有我故。說對治若不觀我人眾生眾生壽命養育丈夫富伽羅。及不觀摩那婆等。所說應知。聲聞緣覺于諸陰中橫執無常。及以無我對治彼故。說若觀色非常亦非無常。觀受想行識非常亦非無常。乃至我是一邊無我是二邊。所有此二中間。彼一切無色無行無命無智無覺無著。迦葉。是名中道諸法真實正觀。說執無常執無我為因者。無破陰無常執時亦陰無我執事應知。示現分別所取之事無量故。分別說能取之事。亦復無量。迦葉。若心有實是名一邊。若心無實是名二邊。是中真實心者。若本所說順執分別無常無我真實者。若分別常我等。若無心數者。業行所依故。無心數者。唯造業行故。無意者。若非思量所說故。無識者是報。善不善法者。順愚癡非愚癡故。彼即是不愛果對治彼故。說有罪無罪者。無諸惡世間出世間故。有漏無漏。無漏者。有漏心不能取故。有漏者。彼復黑朋所說染等法故。白朋等法者。諸凈等法故。是中若心有實若心無實者。此是二乃彼所順諸法中。有善不善乃至有垢無垢。所有此二邊不可得。不可說不可辦。是名諸法中道真實正觀。是中不可得者。以彼見故。不可說者。唯說彼故。體不可說。他來問者。不能為正說。復有余傍義。善不善者。是本余上上句是正釋。應知外道聲聞等對治。說中道義已對治說。菩薩邊對治說。是中有諸外道等常我執倒。從何而起。說言如盲者倒地。諸聲聞緣覺等修行見人無我。已唯覺知行故。生諸行無常無我。及本見法無我。依諸行從無常無我而生。菩薩見修行法無我已。本習法無我。后生橫執有邊依為三種橫執有邊故。示現對治等自相橫執。于有無事中說迦葉。有是一邊無是二邊。乃至無命無知無覺無著。是名中道諸法真實正觀。如說應知依有障對治故。所執無明為明說。經言。迦葉。我為汝等所說十二因緣。所謂無明緣行。乃至無明滅已憂悲苦惱妄想等滅。執有為無為及滅余道故。行及滅行如是等諸句。此諸執等對治。是名不二妄想分別執性離。是平等性故。說不二相故。非明令能生非無明能滅。非行等能滅除非滅令可得者。雖有分別性相成就。如是此所有智彼能防謗邊。非明非無明如是等。若不以空故令諸法空。但法性自空不以無相故。令諸法無相但法自無相。乃至但法自無起無取無性。如是等。示現何義。已得明空等相因緣生法妄想分別性。或成就性不能令空。何以故。是諸法體爾。若妄想分別性。或復成就性故。諸法亦空。如是乃至無性。此說有明及有彼障。示現離妄想成就性。已防遮護謗邊。是中有七種障對治故。說明為空。乃至無性。七種障。一者見對治彼故說空。貪嗔癡相因對治彼故。說無相。復于有中取愿。對治彼故說無愿。復造有諸業行對治彼故說無作。因彼有果故有生。對治彼故說無生。生已必起苦樂。對治彼故說無起。見空故生我慢。對治彼故說諸法亦無性耳。是中作無我觀。遮人執取相。余者乃至不二等相者。諸法執取相故言迦葉非無人故。名曰為空。但空自空者。遮人及法橫執取相。非滅眾生執取相。非滅眾生執取相故而修空。然空自空。示現滅法中執相故。以妄執分別性故。空是空。何況一切法妄者分別中所執取者。故如是以空則非事。依妄執分別性中無故。復非無事。以成就性中有故。如空者。一切諸法亦爾者。諸法中執取故。示現法無我。然彼者成就示現故日月經言前際空中際空。后際亦空。示現一切時。凡夫有學無學體中示現有故。汝等當依于空者。依了義故。于空示現防方便。莫依其人者依了義故。遮依彼已。名住依了義事。所有人分別及隨事因。彼二富伽羅故。言若以得空便依空。此示現何義。非妄分別空性覺故。應依空義。如是依已。本以執人我見故。懷有取執故。我法亦失令轉失疾。以作彼及知疾失事。釋成故言迦葉寧起我見。積如須彌不以空見。乃至一切諸見唯空能滅。以分別覺空故。識知空我慢真實義。令不能得為得而起謗。是則轉難除人見故。汝藥動病在內而不出者。是名有病。經言。迦葉若起空見者。我說彼人則不可治。或以妄執分別性。一切諸物一切非事。但橫執是義。虛空喻者。防護轉變不正執取。若有空見彼以空故。色等法中求非事故。于事中作非事分別。是名彼者轉變中橫執取。是諸色等法性自無喻。若起求除空諸眾生者喻行。空法體中幻畏彼體已事妄分別故。若色等諸法無者。徒修諸行護此患故說畫師喻。喻若實無鬼畫師自分別思量已。迷沒躄地。如是亦無色等事。諸凡夫橫。自分別行念故。世間轉輪而行可除彼無智故。修行而不虛。先者已釋妄分別行。今說發行中不虛事。若此但是迷心者。云何彼心能識知。是彼心遮防護難。故言先防妄分別發取。今須遮說發行事故。說幻師喻。是中如幻師處者。如系心念智如幻師幻作者。觀無事智如食者唯觀無念想智觀如空等故。本從圣慧根如實觀見故。無彼云何不如實觀。而得出世間智。遮難故。說二木相磨處寂靜思惟緣故。火處生圣慧根。生已舍彼寂靜觀示現應知。為已生智與無智對治為當未生遮故說燈明喻。智無分別相示現智慧生時即對治無智。云何無始煩惱染有始對治。能滅遮防難故。說著內燈明喻。此喻喻中道義。略而釋說。廣分別者。菩薩住正行戒中故。差別應知。法行菩薩者。說世諦實語理。及分別實語。現漸教不如聞音聲取。以如是相故。不依聲聞乘。遇彼已說是中曾供養及修善根者。順向大乘諸甚深法及順空。于分別不分別。實諦理所攝故。世諦及真實諦所說。唯一法界了義中說。以是義故。順向所依名為行寂靜。行寂靜故名曰順向中道義。如是彼法指斥。釋說十三種中道之事。釋眾生空是眾生無我及法空。是法無我橫分別。如邊及謗邊。證法并彼發愿向大菩提。如是行已。于煩苦中心無厭足。及勝信二無我。前無我中后無我為最盡至諸空。彼者亦如是釋說神力云何釋眾生空。以一相故。言若不自觀者。示現不自覺知。是中有此不分別。有三種不分別事。于眾生事中。明陰事及彼種種事。轉明諸界中彼受用事中諸入等。內及外并二中間。如凡夫橫執。  
大寶積經論卷第三  
　　不見我。云何釋成人無我。示現以一相覺故。是中有此覺事故。說不常觀知還彼三種事中。凡夫計執所生常不見凡夫所計自異相見故。陰等無常事云何。釋法空。示現亦以一相不覺故。說非無常觀故。知是中有此不覺事。還彼事中無常趣故。內外及二中間。是凡夫計執假說相體性不可覺知。得無常者若計執已。于不可說事中橫安云何釋說法無我。示現以一相覺故。是中有此覺覺事故。還彼事中所覺見圣智境界。唯彼自內證知。余人不能說。彼有六種相。如凡夫所計執假見說性不相似。何者六種。非色者自測指斥不可得說。是此此是不可見者。是以彼不可得。示他不住者。過色根境界故。彼處色等根不能住故。無相者離念性相故。無記者離意識境界故。無著者無煩惱事故。云何釋成橫計執有邊。示現有二種勝相正說故。及示現彼體性相正說故。是中何者勝正說性相。彼上上有八種應知。還彼事中常正執無常正執。及依常正執故。有我取正執。及依無常執有無我執。及依無我取執故。有取實心大執依有我執故。說不取實心執彼所依者。亦求彼復求者。依執故及依執共順依取不實心所執取不善。等執著乃至取染執相有五種障患。于染法中有顛倒患謗患發起患粗惡患無常患。依執取實心。彼對治于凈法中善等所安乃至凈得所安。此是成八種諸勝安。是諸八種勝安。菩薩不覺念順不執著故。不說順不勸他故。不悟順不動他故。是中真實執安者。上明依此八種勝安事中。凡夫系念假用性執安言有如是安云何釋謗邊。亦以一相故。示現有謗事故。是中有謗事者。如彼信邪法無我一切時執故。言無一切法相。以是義故。略說此橫執謗邊。離六種相。顯說中道義。云何釋成諸法證事。如經迦葉明與無明無異無別。如是知者。是名中道真實正觀。乃至老死滅。是無二無別等。有三種相釋說證法事。還彼本說三種事中。及第四因緣事。中有障有對治。住有為無為示現性相不可得。故示現勝事不可得故。及習彼已證得如實智。是中性相不可得者。如凡夫計執。明與無明性相不可得。是中勝事不可得者。所有彼凡夫橫計執性相滅生聚集不見二相故。是中證得智者。所說彼智及依所依念相行不念故。及行不障故。以內智知證法無我故云何釋菩薩證法。回發愿向大菩提故。亦是一相故。言若不以空故。令諸法空。如是等七句說。菩薩為利益眾生故。以空故。不令諸法空不舍煩惱。是義如是。不以無愿故。令諸法無愿。不以無相故。令諸法無相。不現起復業生流及念生流。一切諸行無性。以涅槃滅世間流。云何如是行已。釋成未離煩惱苦心事。亦以一相義故。言如諸法有性無性。如是等七句說。未滅諸怨障等法。如實觀證。是中如實證者。還彼障等諸法以體性行法無我見不染及苦。云何勝釋四種相故。示現見勝相故。示現還彼遠相離勝故。示現失禪亂勝故示現心亂勝故。是中見勝者。經言迦葉非無人故。名曰為空。乃至中際亦空故。非但不見人故說空。是義何以故。住眾生空者。不見法空。惟法自體空。未來于涅槃中。作斷慢心善觀所取乃至行能取無我智。離假名性空所攝。不善觀三時過去未來現在。故名不正觀真如智爾焰。空假名妄取法慢故。言依空不依法無我真實空。彼以不滅本所取眾生空及有取生法故。名相退失。于此法中菩薩不如是。以是義故。顯勝說菩薩行示法無我故。佛語迦葉。汝等當依于空。乃至于佛法中則為退失。是中有此遠離勝住眾生無我故。自我見是以于凡夫最下中轉復最下有二種相故。一不免苦。二行苦。此是二相故。言迦葉寧起眾生見積如須彌不以空見起增上慢。所以者何。迦葉一切諸見以空得脫。若起空見者。彼則不可治。此文顯示彼義。寧起我見積如須彌者。以我見是可對治。可令得滅。不以空見起增上慢。以不見法無我故。起增上慢。應知我以空故。見諸行空。妄相執性空亦是空。彼不可得。體空橫執分別性空。橫安顛倒處故。以橫安執見故。成于空見。若起空見者。彼不得與對治故不可持。應知以不可持故。不免生等諸苦。一切時不離煩惱熱故。不能樂行。喻如不可治病人。滅二種執取故。為前者說有二種相。譬如病人。良醫授藥。乃至若起空見者。我說彼人則不可治。此喻示現。譬如病人不正將息令動諸患。順動病因順不動病因前后故。受二種苦受。如是人無我見不滅同我見。及生空法無我執不離。自順煩惱病故。前后取二種滅故名為滅。菩薩不如是。是中滅善勝者。如經譬如有人怖畏虛空如是等。如人空中自念分別橫執計作物怖畏。彼已作如是言。除此空除此空。如是等如是住人無我中。不住法無我。我慢故生怖畏。于虛空處不可說事中。橫執虛橫安執已。安執故色等故色等想求彼斷事。菩薩不爾。是中有此心亂勝事故。言迦葉譬如畫師自畫作恐怖。夜叉鬼像如是等。如是失行亂者。住人無我故。自分別念實有境界。彼以想等倒故。令成顛倒。菩薩不爾。云何釋說因以二種喻。一者幻師喻。二者二木相磨喻。初喻示現觀能取者。人無我智唯取諸行。彼以法無我智觀。是法無我智名為能取及觀。然彼人無我智與法無我智為因。以有彼故有此喻。若幻師與幻人為因。喻若幻人食。彼師如是行者。以法無我智眾生無我智離假名性故空。離彼分別故寂。可舍相故無有堅固。空無物故。不牢觀者如食。第二喻示現。譬如二實證得。是中如實證得所有觀。彼能取所取寂靜思惟念因不舍離。永得彼內知決定智生。是中觀所取者。謂眾生無我智觀。能取者行法無我智。彼二如上下二木順故。寂靜思惟以寂靜因故。內所證知生決定知。名為真實證。此之二木喻。顯示有因可得。喻如因磨二木故生火。生已還燒彼二木。如是人無我法無我智行因。生是法無我智。以緣內智決定生智。彼行智所有妄念計執性。彼如實觀而能燒。云何說遍至空。亦以一相義故。還彼法無我智中如實見故。言譬如然燈時。一切黑闇皆悉自滅。此喻解釋說。是中如實見故。無智等離假名性故。空者。如是不執故。不可取寂滅者不覺故。云何如是釋彼空。一者業滅煩惱滅。是現對治故。言迦葉譬如宅內。若室若房若屋中過千歲以來。乃至其黑闇者。諸結業是。此喻說。是中顯示滅。至失者。尋即所生智慧光明能滅無始以來諸業煩惱。若能如是速。滅諸煩惱者。何故菩薩久長行世間。二喻示現得勝果故。言迦葉譬如種在空中。乃至諸使雜世間法。能長佛法者。雜穢良田中能生長種子。如是等喻。示現此事菩薩向涅槃心故。不舍眾生為得佛法故。愿取世間。已回向發愿諸善根故。長夜中行行。是中涅槃是無為。喻如虛空。彼依故不長諸佛法。世間如煩惱雜穢田。菩薩大悲亦如煩惱雜穢地處。持彼地故。能增長菩薩佛法。  
　　問曰。云何依下劣有為法中。能增長菩薩無上佛法。以蓮華喻顯釋。故言迦葉譬如卑濕淤泥乃生蓮華。菩薩亦爾。于生死泥邪定眾生中。菩薩乃生佛法。問曰。若如是者。諸聲聞于菩薩中。無此十二種勝事。何等十二種。所謂修習現諸雜善根勝事。修智行勝事。解脫果所攝盡無生智解脫同至勝事。滅降伏諸魔怨等勝事。無學勝事。阿羅漢勝事。應供義故說眾。上勝事。依四雙八人故。明諸說者上勝事。現法中得涅槃說法故。明眾生中上勝事。乃至眾生乃至九眾生處。如是中得最寂滅勝事。于心得自在勝事。及難伏生勝事為防難故。說諸喻應知。為防初勝難故。說二種大海生酥喻。無量眾生不受受用相似法故。第二防難菩薩智有二。自及他無量眾生身中障對治故。第三護難彼有二種。丈夫人喻。如上夫人處解脫應知。如貧人處諸聲聞乘及愿。是婢使處者。不舍眾生故。王處者諸大乘愿以防護諸怨故。初轉輪王喻與如來真子故。防護無學勝事。第二轉輪王喻。不斷佛種事故。防護阿羅漢勝事。堪應供故。說第三轉輪王喻。授薩婆若因故。防護說眾上勝事。以毗琉璃喻。初攝得菩提心故。防護說法者。上勝事故。說藥樹王喻能與眾生除煩惱病故。防護明眾生中上勝事喻者。無能舍月輪。如是能作一切眾生智慧光明故。防護得最寂滅勝事。作月初喻集功德智因助得菩提故。防護心得自在勝事喻琉璃珠。菩薩得薩婆若果故。防護難復生勝事。喻如治毗琉璃珠故。心自在勝利養等諸聲聞功德者。依菩薩故如是此諸喻略說。菩薩于聲聞中示勝功德故。自此已后廣說諸功德。有幾種聲聞聲聞戒中菩薩戒有何勝事。有四種聲聞。復有十三種相。諸聲聞戒中菩薩戒有勝事應知。是中有四種聲聞者。謂應聲聞我慢聲聞作菩提愿聲聞。及定滅性聲聞。是中應聲聞者。若為度眾生故。諸佛菩薩所化。是名應聲聞。我慢聲聞者。若唯眾生無我智故。及邪法無我慢執智故。以為凈。是名我慢聲聞。作菩提愿聲聞者。若從本來憐愍心微少。以親近如來及以習故。于上妙佛法中。身心信作功德相熏成。雖彼盡至住無漏戒中。而諸佛為勸說諸方便。彼以此因令。得修大菩提。雖如是修菩提。然后行中而是鈍根故。及樂凈故。非如初發心而有佛性者。是故名菩提愿聲聞。定滅性聲聞者。若從本來愍心微薄性故。一向背眾生及怖畏世間苦心故。唯住向涅槃故。不堪得修大菩提。譬如二王子。形貌無異等同受王諸樂。于中一善達王法技藝等事。第二不如是。此二王子有技藝中勝故。非受用樂處。如是菩薩住無漏戒中及滅定性聲聞。應知彼復有勝事。身中應知及習諸白法處。智集處相似處性處。家持處行處。神力處修行處。福田處上勝處。因果處。及依生處。應知譬如種在空中而能生長者。無有是處。種在雜穢良田中。則能生長。高原陸地不生蓮華。如是等喻。示現定滅性聲聞。及說菩薩至心信勝事。定滅性聲聞如雜穢地。諸雜行于雜泥煩惱染還恕諸眾生中背故。一向涅槃界如地處熾然于凈眾生界中同心及住心反質菩薩向涅槃心。及住凈眾生。心不舍有煩惱眾生度故。取雜染世間及攝取眾生。雖迭互等喻集諸白法處。示現作勝事。聲聞有諸白法微薄。唯益自己。菩薩法無量。利益增長一切眾生如子。譬如父以生酥長養諸子。菩薩亦爾。自善根無量如生酥。養育增長新學菩薩如子男子。虛空唯等示現智集勝事。聲聞以無漏智故。唯見自身空寂。諸煩惱中菩薩者。憐愍故。同證智。令回與十方一切眾生發愿向無上菩提故。最大夫人及婢使喻。示現相似勝處。聲聞念勝解脫。最大夫人母處狹劣小意如父貧窮心增長不成佛子。諸菩薩者舍下劣凡夫眾生性念婢使母處以上念心如灌頂大王成就故。名為佛子。初轉輪王喻。示現性處勝事。如轉輪圣王子成就諸力。成就勢力成就至威。以無轉輪王相故。不堪作轉輪圣王。聲聞亦爾以勤精進故。成就諸力諦善巧故。成就勢力不舍心故。成就至威無佛性相故。諸佛如來不與擁護攝取。菩薩以第二轉輪王喻。示現持家勝事。聲聞雖盡至故未來不能持佛家。初發心菩薩堪能故。第三轉輪圣王喻。示現行勝處。聲聞雖得盡至。諸天圣人不如是恭敬贊嘆。如新行菩薩毗琉璃寶珠喻。示現神力勝事盡至。菩薩從初地。以智慧神力故。退一切聲聞緣覺。雪山藥樹喻示現修行勝事。聲聞雖成就智能滅煩惱病。智藥滅眾生煩惱病。反質菩薩者。唯常行益他故。星宿喻示現福田勝事。雖盡至聲聞不能以智慧光照眾生故。不作福田度一切人天。如不滅煩惱菩薩一切人天而作福田。月初月喻。示現于勝中示現勝事。一切時聲聞中。諸佛如來常勝彼勝中諸菩薩。復轉勝彼從菩薩而成故。諸菩薩有二種相故。轉勝應知。如是彼亦教化眾生。及成熟佛法。是故有菩提及得果。隨所化眾生令得解脫。譬如營作影者成奇異怖心不于食者。此亦如是應知。譬如諸天及人。一切世間善持琉璃。此喻示現因果勝事。聲聞雖一向修集凈法勝因。復值親近無量善知識。不能令得大菩提果。反質故。說諸菩薩者。能令得大菩提果故。譬如治毗琉璃寶。喻示現依生勝事。諸聲聞者。依菩薩故。而出現世間。非菩薩依聲聞而出世間。為滅惡持住義故。語尊者摩訶迦葉言。迦葉。若有國中有駱駝咽黑頭仰明者。乃至彼國無有恐怖畏等事。是故迦葉。菩薩常應救護利益眾生者。有何漸次說。自此已后。示現得彼果益。勝事。前所說言雜染煩惱泥中。能長菩薩佛法。若爾非彼身中增長者。亦非諸菩薩。令助彼身中者。云何彼身中而能增長菩薩。為眾生故修諸行。示現此說。若增長彼者亦增道自己。經言。菩薩常應救護如是等。示現至于四方一切世界。一切菩薩愿利益眾生事真實畢竟治者。所有離良醫療治身患。乃至離外道治煩惱。是名非真實治假名故。及顛倒故。是中菩薩者喻良醫。應知一切眾生如病者。諸病者如貪等。藥者如不凈等觀。如有三種相故。諸大動而生諸病。或以積諸惡故。或不應食而食故。或以舍諸病故。如是此三種因惡心相故生心病。或以積諸貪等惡故。于長夜中諸貪等習故。或以見不應行而行。復現有行諸見等事故。或行顛倒事舍故。是中初煩惱病。不凈等對治。應知以不凈對治諸貪。慈心對治嗔恚。四因緣觀對治愚癡。如是等說有病。故為說對治諸空等。依四種眾生故說。一者執見。二者樂著三摩拔提。三者喜樂諸生。四者于非解脫處而作解脫想。是中依執著諸見眾生故。言一切諸見唯空能治。若起空見。如是等說。應知樂著三摩拔提故說無相。一切有無諸念分別相中無相故。示現一切有無。示令樂著三昧。依喜樂諸生故說無愿。滅一切欲色無色界等故。說言無愿。依非解脫處。而作解脫相。說非四倒。為滅一切倒故說四倒。見常等故。于非解脫處而生解脫相。舍習顛倒故。依有者故。廣略說四顛倒對治。應知有凡夫復有六種。依著身者。對治彼故說諸念處。煩惱散者。對治彼故說四正勤。迭互我慢所縛者故。對治說諸如意足。離修諸善故。對治彼說諸根及力。不達諸諦故。對治說諸覺道分。及喜好吉兇等。見對治故說諸道分。云何不順觀身墮身見若我所見。不分別背善治法不信等。應知彼對治故。說諸根及力。迦葉。所有閻浮提內。諸醫師及醫師弟子中。耆婆醫王最為第一。迦葉假使三千大千世界中所有眾生。彼一切皆如耆婆醫王。如是等耆婆相似諸眾生。示現諸論醫方多聞善巧勝故。有辨取見教悔見疑悔等難治故。是中方便定心故。諸見等能作障。如尊者闡陀說。諸大德我作如是念。色是無常。乃至然復我行舍摩陀空無分別。滅愛離欲滅及涅槃中。心不安不喜不住不解。我意回轉生厭懈怠心。然何者是我所。作如是說。彼爾時以智慧心念憶涅槃。不滅我身見故。言我當無故。于涅槃中心退轉生惱。然何者是我我所。不作如是念。此唯是行。以何誰彼無。然此時世間道行不能治故。名為不可治。欲攝未入定心故。縛作疑悔。能散疑悔因故。除教誨者。唯諸佛如來并諸菩薩。無有諸毒患。有大力。是故唯說見疑悔無力能覺知。意不能測。及不能說。不能誦。不能正說。不能以言。求此助道行已。求出世間行。有余中心求。然后有余。依眾生無我故有二種。應知依法無我。有一緣入智等。因欲信本智信智。唯心是中諫斷無緣覺及無我。因緣習中求覓。示現證人無我。于內外入中。及依彼念識處中。妄想橫念性故。心不可得。及成就無色等相。見性故示現證法無我。然是成就性故。作心事有護。不正取故。言迦葉心一切諸佛不見故。言非自然故。不見示現住法體故。一切諸佛說三時見故。如是先說無橫念分別性。彼橫念相。示現他性相說故。有依止故。言彼以何為性耳。于中明心及心數法。若以意墮唯是相。此云何世間成生死釋成如幻。唯是一心行者如河流。如是行厭離中心。何故不得解脫。釋成就如風。是中遠至者。一切事中以彼性故。應知如是難知。云何得解脫。釋成如燈焰。以無明緣力故行。示現彼盡故不行。若心煩惱力故染成。不者順如。彼煩惱不凈故。不見覺解脫。防護此患故。示現如虛空。防護諸患故。如虛空無分別故。示現如雷電念念滅。貪等諸中不住故示現。無常相。相故示現防作異相患。雖凈心念念滅故。示現如獼猴。彼非悕求種種境界故散。是以順貪等各不能降。成有散故。何故不一切等共生釋成。如畫師事。何故不一切時。如是等。造業釋成不住故。何故退現在業。或以木現氣力故生。釋成如王事。所有業修力最上。彼熏心故。得增上成顯說。若如王者。何故自己能生諸苦。釋成如怨家故。何故自己如怨家。釋成如疾。聚家示現故。身等示現有四倒。順等行故防護患。有如是。以何故生樂處而取生事。示現如怨家故。有三苦故。示現彼處亦生苦故。如是苦。何故不取苦對治。示現如奪人力夜叉鬼等。防護樂著三昧故。如次。復何故不樂對治中示現如賊作事。不防護不將彼。助道行善根故。若以苦中作功德樂意樂住者。如是以何患示現如具有勢無勢憎愛事。何故癡狂故。著色等故。釋成如蛾滅燈故。佛語迦葉。求是心相而不可得。若不可得則不可見。乃至如是圣性眾。非身作業。非口非意。彼性中亦無上中下差別。求是心相而不可得者。有何漸次。示現他性相行已。如彼他性相求故。亦求橫妄念。及求成就性時彼示現。然彼橫妄想分別性。心理中求不可得。是故性相不可得。彼亦是以不可得。所顯成就性相心。彼則無為。后時當說。示彼三世生事。非如入滅盡定。當時心不等三世生。如是彼生事。應知示現過三世故。彼不過三世。起已復更生心故。若過三世者。彼亦不名有防護橫執取故。傍名示現亦有亦無。妄想念他想性等故。顯說成就性故有。彼則不生者。以觀身因故彼則無。性者于地獄等定性因故。彼無趣者。作生因故則無。滅者已滅故。彼則無離者以滅故。不離者未滅故。彼則無行業者。謂陰故。彼是無為者。為顯彼故說此一切彼無為。今欲分別釋安。是一切圣性本者。以此念故得彼圣處。諸圣以此為顯。然彼性以有余無余涅槃所顯及菩薩涅槃所顯。是中依有余涅槃故。言無有持戒亦無破戒。以善學戒故。無行有余滅故。非行有余滅有余故。非不行諸煩惱。無心無心數法者。離染故。是中業者。復有煩惱因業故。亦無業報者。依無余涅槃故。言以是義故作如是說。若無苦及無樂者。則是圣性。如前說言。彼則無業者。三修多羅句者。說彼業差別。第四句說眾生差別。依菩薩涅槃故。言是性平等如虛空。乃至是性真凈。從本已來畢竟凈故。是性平等如虛空者。示現等同行自益他益故。是性無勝。一切諸法等味者。示現諸凈菩薩中彼不異故。一切菩提分法中不異勝故。是性寂靜遠離身心寂靜者。示現彼體不異故。是性隨順向涅槃者。示現他身中有彼身業勝故。是性寂靜遠離一切煩惱垢者。示現雖同解脫滅習有勝故。是性無我離我我所者。示現凈世界永滅定故。是性無惡若虛若實。從平等生者。示現彼行中世間涅槃無失無得不生分別。以平等故。實義故。涅槃是實虛義故。世間不實應知。是性真實第一義諦者。示現離彼謗及非外道共故。是性無可盡畢竟不生者。示現雖得無余涅槃不斷作眾生益故。復是性畢竟不生者。示現彼非煩惱業生。以得勝自在力生故。是性常住一切諸真如常者。示現住世及涅槃者。彼不是故說彼性是安樂清凈無我等應知。是性真凈從本以來畢竟凈者。示現爾焰障凈故。隨所應凈。顯示如是凈故。是故乃至世間出世間對治差別大義事應知。此是以漸次及超次釋應知。迦葉菩薩至于四方應利益眾生者。示現以世間出世間智等利益他故。至四方者。何等四方。謂為教化眾生故。從世界至余世界。以神力故。從一世界至余世界。中間如從國至余國故。還彼世界中來生故。及彼處處取生故。令凈他故。隨有眾生。彼諸菩薩所教化者。為彼凈故。作真實畢竟治者。菩薩治煩惱以煩惱。大顛狂眾生。菩薩治故。得成無上大醫。教授三種清凈戒行故。非耆婆等諸大醫王能治諸見。及治除疑悔者。或復治大者。真實治故名治大。大者謂真實不以是義。然后真實畢竟治。以出世間道行滅煩惱使故。成是中間世智有二種。一粗二中。粗滅煩惱對治故。中者以伏對治故。所謂多貪欲者。不凈觀對治。乃至滅一切諸倒。有四倒如是滅。粗煩惱對治。四念處乃至八正道。中者伏對治。是中粗煩惱于現境界中貪欲等行故。轉成中應知。是中行者。以世間智自境界相防染等煩惱。貪伏已令凈性行。是中性行。是中性行差別。在家之者多貪嗔癡等行。出家者多依諸見。以依彼故。及依不正念性念。性念分別廣略四種倒。非解脫處生解脫執慢。是中貪欲等。觀不凈對治令清凈。嗔者慈悲觀對治。癡者因緣觀對治。諸見者空對治。不正念所攝分別。及性勝分別中無相對治。復有悕愿者無愿對治。非解脫處生解脫者。非不倒對治。譬如此處是常。是中煩惱。何者防粗煩惱。依自對治。依染境界。貪嗔癡事。于現境界中貪等行患。集是行義。滅彼故修念處等諸菩提分法。以修念處法正念中系故。于未系念心令得系念故修行。不以此念自心起取言我。修念處諸念中系心。已修行正勤。如意足取住。以取住故。身心從男女相。以內知觀故。伏中煩惱。于有無漏智行道故。出世間法對治。滅不欲等。依欲等對治。非與根力而令作見。于有因緣集癡。及人無我癡。以菩提分法伏。于有不正道及正道行中決定成。如是所有此處相粗中煩惱正防及伏對治。事智者。是名世界智。何者出世間智。如是伏貪嗔癡煩惱染處。及所有微細使煩惱。對治事智。彼復何者。于彼伏對治中。善巧三處。所謂緣智善巧因緣。無我無眾生無命無養育無富伽羅法中生信智。可信人無我故。于空無分別法中不生怖故。信法無我故。求心生精進。所有盡度過諸煩惱。對治教四種。無智不取故觀內心用意于智。同相自相染相及凈相。于無智是中有三種想。同想義應知。彼如是求心。何者心可樂可染可恥。為過去未來現在所有。過去者是名盡。未來者未至。現在者念念不住。是中過去未來緣成心皆無覺觀。現在者念念無覺故。及諸貪等自緣所生。非心所作等。諸相心自相應知。迦葉。是心不在內不在外不在中間。覺故如是心求不可得。如本說假名說性。不可得故。是心無色無形無住無相無記無著。如是如前六種相。知真如故。一切言諸佛不已見不今見不當見故。一切諸圣不以知見覺故。種相故心有染相應知。不順不順故。及行行故。故心如幻。以虛妄憶想分別起。種種業行生。受種種身心。諸道中受種種身生。不順染故。心如流水。生滅不住者。還彼生以自順念念流故。心如風遠行去不可捉者。一切念中難治。順行故心如燈焰。眾因緣有行者。受潤自在。順行染故。隨所行而能行故。此是行染。何處行心如電。或向作善處行。或如電生善心時心如虛空。或向不善。知如虛客塵煩惱染故。心如獼猴。一向貪諸境界故。心如畫師。一向起作諸業行故。迦葉。心不一定。能逐種種煩惱者。或一向煩惱中。復能行貪欲嗔癡。不住而行故。心如獨行無侶者。非彼本有染貪已而有成離已離。離欲已而復有欲。如是等釋。說心如王。得一切法自在故。于樂法中得自在世力而行故。心如怨家。能生一切苦故。舍己樂能生苦故心如灰家。如魚鉤。如夢。如青蠅。以執無我故。自能生苦。然以顛倒如怨家。助自己苦不厭足故。心如奪人力夜叉鬼令修善舍。彼覓便故。心如怨家。行不善覓諸過故。常高下有勢無勢。愛憎等解故。心如賊至放逸故。所作不作。一切善根能滅故。心樂諸色等。色等境界樂著故。于永可得甘露界中憶念。憶念已令難安故。以三種相故。心得清凈應知。不得得相故。非有為相故。二無相故。三性相故。迦葉是心求。不可得。若不可得故不可覺知。名性求覓不可得。是不得故彼不可覺知。心有如是。相觀是心凈因已故。有異思惟行。求心凈不能得。如是思惟已令能得。是名不得得相。如是修行法。無我修行。行已以慧。是真如相。心以智見。然后真如相。心以九種相說。對有為相法故說九無為應知。過三世者。非三世行故。復非如入滅盡定。起已復能生故。彼非有非無者。假名性不可分別測故。以真如性可測知彼非二相故。彼不生者。無生相故。彼無性者。過生性因相故。彼則無起者。未來中過諸生故。彼則無滅者。過分段死故。彼無所離者。過離念念故。無所離者。則無來無去。無退無生者。過轉諸道故。是中無行業者。過業煩惱故。若無為者則是圣種性。是中性相者。謂無為界相應知。以見彼故。顯諸圣事。然彼現法中過五事。若圣性。彼無有持戒者。過作事故。亦無破戒者。過無作故。無行者。過作行故。非無行者。過作非行故。及非行者。過不作行故。及未來過有事故。是則無心無心數法者。過諸復有生。發起行故。無發者。過彼行故。無業報者。過彼生家故。彼無有苦亦復無樂者。過彼所依有勢無勢故。是中無業無起業行。然彼性中非身作業非口非心者。依苦樂一切有記動轉故。無業者。過諸學戒故。無起業行者。過諸愿故。然彼性中非身等作業者。過不受報故。彼性中亦無上下差別者。過依彼種種身故。然彼有四時九種相差別性相應知。不凈時凈時證時及盡時。是性平等如虛空者。不凈時等至一切諸相。如空如虛空遍。一切色一切相中真如亦爾。現者凈時見等至。此是不凈時。一相是性無分別。一切諸法等味故。是性寂靜遠離身心寂靜者凈時。一味及身心寂靜故。凈時有二種相應知。是相寂靜隨順向涅槃故。是性清凈遠離一切煩惱垢者。永證故。是故隨順及以清凈。是故順向盡至證得時。是名證時。初相是性不等離我我所者。過身見證時中第二相故。是性。無惡若虛若實從平等生者。過彼根本惡見故。還彼第三相。是性真諦第一義諦者。此說永盡時。彼盡中住者。常故及成就諸樂。過三種轉變故。是中三種轉變事。一者生死等轉。二者倒處轉。三者退凈轉。是性無盡畢竟不生者。過生死等轉變故。是名成就盡時中初相。是性常樂凈無我者。過顛倒處轉變故。還彼后盡至中第二相。是性真凈從本以來畢竟凈者。過退凈轉變故。還彼盡至中時第三相。是故乃至世間出世間道行示現益他。故言。迦葉。汝當自觀內莫外逃走。乃至迦葉。行道比丘隨心所縛應當求解。迦葉。汝當自觀內者。有何漸次。如彼性所顯凈諸圣。彼已示現。如今隨如圣所生。彼答顯說。  
大寶積經論卷第四  
　　迦葉。有當來比丘如犬逐塊者。是中向外道如犬者。色等五種境界如塊。擲者如畏色聲香味觸示現畏諸境界。彼畏境界。不證知畏因故。示現有四種相故。唯逐境界。住空閑處者。為欲轉得勝境界。取空閑處。彼住獨無等侶。除彼雜染。永住無二。以身離五欲而心不舍。是人有時或念好聲香味觸。貪心微著而不觀內。不知不覺故。憶念諸境界。忍故彼不知。云何當得離色聲香味觸。彼以不知不覺故。后時來入城邑聚落王都等在人眾中。還復為好色聲香味觸五欲所縛。故還復退。若空閑處死者。持俗戒故。便得生天有。為上天五欲所愛縛。復彼從天上滅。亦不離四惡道。何等為四所謂地獄餓鬼畜生阿修羅道。天中生墮。盡依貪欲行故黑朋應知。依見行故說白朋應知。以見人無我故彼對治釋成二種黑白朋等應知。如是修諸行已。有散心令使攝取。已攝者令得解脫。是中修多羅句喻。以不入定心。為得解脫故。說諸方便舍摩他取舍諸煩惱舍摩他等相錯心治。故顯說咽喉喻及縛人喻。等以一心定心中說解脫方便。示現見修相煩惱中說方便令滅故。彼障身見愛樂三昧故。如咽喉及縛喻等識故。證諦時以出世間智。作令難故。身見如咽喉處病應知。如是行行已防有防等法故。說二種空喻不凈心。一者讀誦世間外道經書諸論等。二者多畜好衣缽依業及依身故。此諸二法能令得二種縛。如次。一見縛。二利養名聞等縛。然此二種能縛。以未生善法為令不生作障當得二種法。一者圣種朋。二者親近諸檀越。已生善法。能滅及作污染故。令得二種垢。一者忍諸煩惱垢。二者貪諸檀越知識等。永斷拔諸善根法故。令助得二種雨雹壞法。一者毀謗正法。二者破戒受人信施。現法中彼不可治故。令得二種癰瘡。一者求見他過。二者自覆諸罪。現法中苦惡行故。令得二種燒法。一者有垢身心受著袈裟。二者受他持戒有功德人所禮拜供養等。未來喻者。為得不得不能生故。令得二種不可治病。一者懷增上慢而自伏心。二者壞他發大乘心。謗菩薩故。依聲聞戒未來更有漸次應知。迦葉。當自觀內者。如是乃至中有誰黠慧。調伏貪惱等故。說增上戒行多聞喻。生厭悔意故。明增上心戒行咽喉喻。及系縛人喻者。以人無我及法無我故。增上智戒行。若以調伏貪惱等增上心戒行。經所說者。何故此中說增上戒行。答曰。能發起貪惱行故。罪多因貪嗔癡等。相發起。是故說調伏貪惱等是增上戒行。問曰。云何貪惱等令能發起罪。答曰。有二種相故。如彼不能懺悔。如彼懺悔。而不成懺悔喻。若有諸沙門及婆羅門。不知煩惱因故。怖畏色等境界。住閑空處。自心發起。不善思惟故。亦起貪惱我慢境界。或余處念見貪等。隨逐如犬逐土塊。以塊打故唯逐塊。如是不除貪等故。若以聚落等所有親近事作現念。是名未除。順義故名除及以除竟。何故黑朋中說貪調伏。不說于惱。白朋中說惱調伏不說于貪。答曰。二俱欲界中故。示現有余調有余不調。示現有余調有余不調者。若在空閑處而命終。如是未調故。住戒者亦壞。成增上戒故。況復不住戒者。如馬下道或錯。如是行者行增上戒。以錯諸念亦名亂。如咽喉病能斷命根。如是依人無我行增上智。以身見能斷法命根。如有人隨所縛處而求解脫。如是依法無我行增上智。隨所性脫。妄念中令計心。此三修戒中。有八種戒相違法。有八種隨順不凈心。讀誦世間外道經書諸論等。多好衣缽等無所用故。如空橫染。橫染是縛因故。漸次說二種縛一者見縛。二者名聞利養縛。于縛作因故說此漸次。以見縛故。憎謗圣種朋。以利養名聞故。親近白衣。如垢障因故。漸次說二種垢。一憎怨謗圣朋。忍受諸煩惱。二親近白衣故。貪諸檀越知識等。是垢如雨雹因故。次說雨雹。忍受諸煩惱故。毀謗正法。貪諸檀越。以親近破戒緣故。說破戒受人信施。于雨雹因故。次有癰瘡。以毀謗正法及破戒受人信施故。自覆諸罪故。燒煮癰瘡因故。次說燒法。求見他過。說有垢身心受著袈裟。以自覆罪故。受他持戒有功德人所禮拜供養等。于燒成病因故。次說不可治病故。言有垢身心受著袈裟。而懷增上慢。而集戒心故。受他持戒有功德人所作禮拜供養等故。壞他住發大乘心。對此故說白朋應知。此二人中初是見行人。第二貪愛行人應知。有四種沙門者。以何漸次示現。如彼違戒法患。或親近。或舍得人患。或得人功德已所有于念中成障。或非障者。彼示現是中人患有三種依三種人故說應知。形服相沙門者。心行俱壞。依喜惡故說依義。誑詐沙門。及名聞沙門。行成就而壞心。依二種喜欲大及有喜欲。是中喜欲惡者。若言沙門而非沙門。怖大者。若有諸德。而自意過有自德。恒作是念。有喜欲者。若有德而與德等生心。初者有二種壞行。一者有余。二者無余。有余者。依四沙門故說應知。依于受戒有漏。乃至行不凈意業。就此三不善調伏等。如次示現。依乞食故。說不凈命。依受用故。說慳事受用畜聚[卄/積]宿等。依修業故。說不凈命。依受用故。說慳事受用畜[卄/積]宿等。依修業故。說懈怠。無余者。以破戒故。教犯根本戒故。壞心者。以惡法故。及覆藏彼故。第二成就行故。依行命戒受用。及修道應知。是中成就行者。依行故。成就境界者。依命故。成就威儀者。以染心四行故。依戒者受用粗。澀食故少欲四。圣種性者。依受用故。言不親近諸道俗等故。依修道故。少言少語故。樂寂靜依論說慰喻等應知。雖行如是等法皆為誑詐不為善凈心者。以壞心故。依修行行故。誑詐應知。常有我見者。依人無我不滅我見行行故。于空法中而生怖畏難。如臨深坑。依法無我不分別空。及彼說者生怨家等想。第三者成就行順住念。依止及依行。隨順諸法應知。是中住者持戒。念者多聞。念彼故得順諸事。依止者。空閑處坐。以空閑坐故。順諸功德。隨順諸法者。少知足少欲等。違心于親親中應知。是中不滅諸念者。示現有厭離欲。彼對治故。滅熾然等欲。三菩提故。滅三菩提。以道行果故。第四人二俱成就。以九種成就勢應知。一常行勢二多聞勢。三欲勢。四寂靜思惟勢。五正見勢。六證勢。七滅勢。八修勢。九正證勢。不求身命者。以不惜身命故。是名常行勢應知。樂聞空等法意喜者。明第二多聞勢。亦不喜空見等。復不喜涅槃修諸梵行。何況悕求三界。不悕求諸見法。亦應滅法故。彼果彼道得涅槃意故。說第三欲勢。常依止于法不依止文字章句者。諸煩惱求內解脫。不向外逃走。以依止法故。求禪解脫思心世間智等。第四寂靜思惟勢。于一切煩惱常求解脫不向外求見一法本來性無垢畢竟清凈而自依止亦不依他者。性不染故。有學出世間法自內知見。第五正見勢。以正法身尚不見佛。何況色身者。以不見三寶故。真實三寶。亦以出世間智分別念故。第六證勢。以空患離上不見法。何況貪著音聲言說。以滅除所應除者故。第七滅勢。無所修應修者。以修故。第八修勢。不生生死不著涅槃。知一切法本來寂滅。不見有縛不求解脫。是故不舍世間不證涅槃者。以滅世間因故。及以得涅槃故。不生世間不求涅槃。不悕求死及壽命。不求解不求縛。已滅故。及有余分故。不行亦不滅。是中性滅盡無生智等所攝諸無學法應知。是名第九正證勢。所有彼三種沙門立沙門名。彼名無義。及不相似示現。以名所伐故。說貧窮喻。云何以名所伐。異沙門名形服故。妄受信施利養。自此已后非真實行。沙門及識知起我慢。真實行沙門故。并持戒識知。顛倒說似如持戒故。聞思修等智。依彼慢故說二喻譬。如有人漂沒大水渴乏而死。此喻示現以有聞慧故生我慢。藥師喻以有思慧故。樂著三摩拔提。凡夫離欲者。樂著利養恭敬故。有學者。起悔修三摩拔提者。修慧邪行故。示現行正行中起我慢故。說余三喻。初名病人喻。第二者寶喻。第三者死人喻。依戒起彼慢故。示現有四種破戒比丘。自善持戒等喻。是中初者假受戒。第二者說不善持律明了懈怠。三者以行似彼故。于破戒障壞故。說壞障戒。第四者說具受十二頭陀功德。是假名持戒。是中初者見患滅破戒對治障故。名為破戒應知。有者以破戒故。不可持彼中一。于涅槃中生恐怖。不能滅破戒障故。修行對治。第二以我慢故。生得解脫相。對治彼故。說諸真實持戒功德。然破戒惡所顯及修道行所顯。是中初持戒者。說內入非外入故。第二說作染業無作。善無作非是身等作。染業亦無非作。是能作善無行無非行。依雜染不雜染。依乞食無所行亦無不行依。雜染不雜染受用故無名無色無余涅槃。無想無非想無相行中。離念一切想故。及念無想戒無滅無非滅。無學行于涅槃有余故。煩惱無余故。無取無舍。常行離喜憂故。及舍念同生有故。無可取無可舍。還彼初境界不取憂喜及取舍念同生故。無眾生無眾生名。乃至無心。無心名依解釋喻既滅隨所能記。及隨所記隨所者。無世間無非世間依器世間雜不雜行人行故。言無依止無非依止。依雜染及不雜染。依六識村田境界故。言不以戒自高不謗下他戒。依親近家故。亦不憶想分別。彼戒不分別。我是持戒。我有如是持戒。不分別彼性故。無漏亦有世間共可滅。尋即顯故說不共。然彼若三界非果。非求三界因。是二句示現是名以漸次。依于戒有順不順諸法故。說善學不善學沙門差別事。何者不善學沙門。是中有三種應知。形服相似沙門。不惜沙門戒。唯形服同。不同者。形命受用與命戒見心不相似等。是中形處及服處故。名形服處相似。是中服處者。以彼僧伽梨等故名服同。形處者。以剃須發執持缽故名為形同。以不凈身等業行故。名行不相似。不凈命故。命不相似。慳故。于受用中不相似。懈怠故。用行不相似。破戒故。于持戒中不相似。以惡法故。于見不相似。不調不伏不隱諸根故。于心不相似。二威儀誑詐沙門者。乞資用精進用等應知。增上心增上慧同。彼行及心不相似。成就用意等故。增上戒同。一心安詳故。乃至不樂雜亂故。增上心行同。少言少語故。增上智行同。誑詐等彼行心不同故。三名聞沙門者。唯求名聞應知。舍摩他分同。毗婆舍那分同。彼二分修同。還彼二助行同心性不同。是中以戒故。有戒分故。舍摩他分同。戒是三昧因故。以多聞故。于毗婆舍那分同。聞能領得無漏智故。以住空閑阿蘭若故。彼二修分相似同。于空閑處住修因故。少欲等彼二助道行同。彼少欲等。是助習行等故。親近他故。心不相似應知。何者善學沙門。有四種相應知。行故心故證故及盡至故。以不惜身命故。于現法中得厭悔行故。空等沙門意喜故。未來生教化身行故。是名行勢應知。以依真如行故。信法無我意故。不喜涅槃故。及不喜空故。所應得及所能得。彼亦離假名性相。不正執故。常依了義不依文字者。悕求所須義故。于煩惱中而求解脫。不向外逃走。不如隨聲性故。是名心勢應知。見一切法體永清凈不染。以真如法故。作助己形及他。不緣他智性。不染證故。是中諸報等盡見解脫。不見假名性相故。是名證勢應知。一切眾生自性滅故。不行善修一切煩惱染等對治故。不取滅度。真如不斷故。及不觀非事。是名盡至勢應知。是中貧人喻。與不善學沙門。以三種相故。于名不如義應知。壞心成就行。成就心而壞行。亦壞心及壞行。是中壞心成就行有三種應知。能聞及所聞心為知足。能說彼中而為知足。得世間三昧故。及得彼功德以為樂著。是中漂墮河喻。說壞心成就行。唯有聞等事應知。醫師喻還彼唯有說事應知。幻喻得彼世間三昧。唯樂著彼事應知。摩尼寶喻成就心而壞行應知。死喻說壞心及壞行應知。長者子喻成就心及成就行應知。以一相義故。善學沙門應知。說有四種。破戒比丘似善持戒。有何漸次。以真實沙門。示受真實行。以示現如戒相似住假名戒。示現假名戒。示現假名戒何者。住假名戒行有四種應知。彼復以我慢等壞身故。名為住假名戒行。初者成就六種戒。以二種障壞戒。何者六種行。分戒持成。依波羅提木叉所說而行成就。行成就壞境界成就。于微罪中而見怖畏。受而修行。于諸戒中有二種障。何者二種。身見熾盛令戒中起。及命知。第二舍彼二患。離身見熾然處故。以律師故。于諸犯戒善能發起。然以等世間凈故。諸利養不能動。同生身見。第三此同法得世間凈戒。復同生身見。不解法無我。聞生恐怖懈怠。第四離一切與患。然以信邪法無我故。壞我慢戒。住四種不正戒。覺知謗等法戒。彼相彼無漏應知。何者謗等法。初住假名戒者。亦見有我。亦言有我所。對治彼故。言無我無我所故。所作犯戒者是名不作。對治彼故。言無作無非作故。作行彼亦非行。對治彼故。言無有所作亦無作者故。安詳行亦名非行。對治彼故。言無行無非行故。妄念行者是名非行。對治彼故。言無有所行。亦無不行故。第二住假名戒行。身見朋煩惱隨順。亦見名及見色。對治彼故。言無名無色故。未來生想定有及彼想。對治彼故。言無想無非想故。彼熾然滅使者亦名不滅。對治彼故。言無滅無非滅故。執人無我及舍取人。對治彼故。言無取無舍故。還彼眾生無我執中。亦可取亦不可取。對治彼故。言無可取無可舍故。不以色等執眾生相。彼說取善哉。對治彼故。言無眾生無眾生名。語亦說彼取善哉分別。對治彼故。言無身無身名。無口無口名故。彼分別是心。及彼取分別善哉。對治彼故。言無心無心分別名。第三住戒行者。上生世間亦向舍下故非世間。對治彼故。言無世間無非世間。依三昧亦依不貪欲。對治彼故。言無依止無非依止。攝取自戒不毀他戒。對治彼故。言不以戒自高不毀下他戒。第四住假名戒。言我是能持戒。生分別念。對治彼故。言亦不分別戒故。勝性念等戒分別念。對治彼故。言不分別戒及不念此戒故。是名謗法。無漏戒中盡能滅盡。是名諸圣持戒無漏足句。無所著者。出世間故。不至三界。理不順一切煩惱故。離一切依止。對治離三界故。是故于有還凈示現勝。彼持戒故。說諸偈應知。  
　　具足持戒者　　無垢無所有  
　　初偈第一句。離垢故說性清凈。貪欲等有余離已。彼因凈故得戒性凈。示現同因等凈。余三句者。還彼持戒。示現同伴等因凈。是中破戒同伴。及諸同因對治故。于戒同伴及諸同因者。有三種差別應知。是中破戒同伴有三種。慢同色等。依止因故。迷惑意故。見如愚癡。同樂三摩拔提。屈復同伴取念。同事念者。如鹿處同身樂愛喜伴。是名第一偈義。還彼持戒中一切相。明依清凈戒故。說第二偈應知。寂滅常畢竟如是等。是中有四種性同患對治故。說波羅提木叉戒清凈應知。以不闕故。于受戒禪凈。余者。無漏戒凈。還依彼持戒。無諸患凈。故說第三偈。  
　　不貪惜身命  
　　如是等有五種患。何者彼五患。一者利養恭敬患。以惜身故。二者懈怠患。繼念莫死起樂命故。三者起愿持梵行患。希求一切有生故。四者唯戒為足患。不正至故。五者不出至患。如諸外道說成不正理故。遠離此五種患故。釋成清凈無諸患應知。依無煩惱凈故。說第四偈。  
　　持戒不染世  
　　世法不能染故。依集諦所攝染。同至熾染起欲處。二識著諸愛染故。言不依世法耳。不依世者。滅前復有愛故滅。  
　　速得智慧明　　以得光明故 
　　于見諦道中  
　　無礙無所有。無礙無所有事。以修道無明等及余對治彼故言。  
　　無我無彼相。離我他相故。依無學道離我慢清凈故。說第五偈。  
　　無此無彼岸　　亦無有中間  
　　無相行中不著內外入故。  
　　無著縛無漏。滅煩惱及使熾然滅故。無諂及無漏。無我慢差別。明依永凈故。說第六偈。  
　　心不著名色  
　　于有不起愿故。不離寂滅法。彼者以持戒不足故。諸根調伏故。于三昧中不足故。  
　　不生我我所乃至有頂世間。知足故。住持戒故。說于戒中永示現依世間凈故。說第七偈應知。  
　　雖行持諸戒　　其心不自高  
　　示現以持戒故。心不生高下。無厭足故。  
　　亦不以為上　　過是求圣道  
　　凈持戒者。此相以三昧不足故。求出世間道。依出世間凈故。說第八偈。  
　　不以戒為最  
　　不以戒為足故。  
　　亦不貴 
三昧  
　　不樂著三昧故。  
　　過此二事已　　修 
習上智慧  
　　無分別是圣性。無分別是修攝取增上智。諸佛所稱嘆。是故知余者勝嘆事故。依有學無學非有學非無學凈故。說第九偈。  
　　心解脫身見  
　　滅有分別身見。示現學戒凈故。  
　　滅除我我所  
　　以滅同生身見故。示現無學戒凈。  
　　信空佛境界  
　　以信空故。示現非學非無學凈事。依吝著凈故。說第十偈。  
　　依戒得三昧　　三昧能修慧  
　　示現未得八圣道戒故。說不持戒凈。  
　　依因所修慧　　速得于凈智 
　　以得凈智故　　具足清凈戒  
　　示現以得圣智故。后得戒清凈。說此偈。  
　　時八百比丘。不受諸漏心得解脫。三萬二千人遠塵離垢得法眼凈。示現此教誨中有如是等大利益。亦復示現現即得大果。于化者有學無學等得故。及五百比丘得禪定者。聞此深法。心不信解不能通達。從座而起去者。示現彼難調伏能調伏已。不能信解不能通達入深法故。有二種相。不能通達諸法。以不信故。以信不樂故。智慧不能通達諸義故。是偈甚深者。難知故。諸佛如來菩提甚深者。意難測量故。彼若不淳種諸善根。惡知識所攝。自信力少難得信受。以惡知識所攝故。不淳修諸善根。以不信多故應知。爾時世尊。語尊者須菩提。顯菩提時諸聲聞是如來作。堪能化度勝義故。是故乃至假名真實差別應知。爾時世尊。即時化作二比丘者。示現如來方便應度故。示現化者有二種相故。示現信于同服及見同法事故。彼諸比丘攝取。為已說正教誨故。彼以妄執取涅槃。生我慢故。生怖畏。為信故。說如實涅槃無有眾生。若入涅槃者。非諸貪欲等有故。而有盡滅。彼者如不生故。示現涅槃者。唯滅不生故。言汝等莫作憶想莫作分別者。于內外入中是我我所。如次。即于諸法無著者。以貪嗔本來無生故。無離者。未來不離故。是名寂滅者。防護此執。本非寂滅而有寂滅。所有戒等品。彼亦不住不來。復不滅盡者。以眾生名永寂滅故。不住不來者。以不染故。復不滅盡者。性自滅盡故。彼者亦無余。若本不寂滅已于后成寂滅。汝等可舍離是相。所謂涅槃無彼事故。言勿我入涅槃以相向涅槃故作涅槃相。勿以貪欲等相故識為涅槃相。非貪欲等無故。名為涅槃。是名彼者相。復無相行中方便。設無漏已。次后說現法樂行方便入滅盡定行起故。或復此是異義。經言。彼若不淳種諸善根者。智慧功德助道行乏少故。增上煩惱塵是義非惡知識所攝者。以善知識所不攝故。壞是義不能信解者。離智助道行故。能信甚深處是義不能信解者。是故總不能通達者。不能測量知法體智住故。復不能信解。已不能正決真智故。如來化度方便事有二種應知。化者以我慢共體故。示現同共事故。所說能順行教故。及得教誨有出世因故。說正凈教方便教授故。彼復有四種相應知。染凈中恐怖故。依順說故。離授煩惱因。于凈法中教授。舍恐怖因故。及教授現法。見最樂行方便故。此身復有我見。以我正證故。依于凈染中順空教授故。言我當無辜生怖染。以染故。世間行是名初相。汝等莫作憶想莫作分別者。煩惱因示現有二種假名性。慢執煩惱分別性故。及執彼功德患勝分別故。是名第二相。凈略有二種應知。一者凈道行。二者涅槃凈。是中有二種相故。凈道行是怖畏因應知。汝等比丘。所有戒品彼不往來復不滅盡者。計是真如中永凈故。前者釋有煩惱分別。及離煩惱分別亦不成。彼凈道行中煩惱及離煩惱。彼分別已。于凈道行中而生恐怖。有二種相故。于凈涅槃因中生恐怖應知。汝等可舍離是想。所謂涅槃不異假名性想執故。莫隨于想莫隨非想者。是名涅槃異想。憶作心想故。莫異想識想。莫異想觀名。是名寂滅內心之想。復莫以想觀想者。此二無因故。于涅槃中不生恐怖。是名第三想應知。舍彼二因故。教授最上行諸方便等應知。舍彼二因事。及舍煩惱因。于凈法中舍恐怖因。是名第四相應知。于中乃至如來化度方便應知。自此已后說正智作大益應知。依六事故說。一者為因事。二者依事。三者響音事。四者寂靜思惟事。五者訓誨事。六者證法及順法事故。言爾時尊者須菩提。問彼比丘言。汝等比丘。去至何所今何從來。諸比丘言。須菩提。佛所說法無所從來去無所至。有何義故。作如是說。初依樂因故。以何義故。彼處無有來往。喻若世間。復問誰為汝師。答言。我等師者。若先來不生亦無有滅。有何義故。作如是說。依第二因事。依非色身。世尊故。彼無生亦無滅。是涅槃性故。復問。汝等云何。從誰聞法。答言。不為縛不為解。有何義故。作如是說。第三依響音因事為說法彼不為縛。依上等生愛對治故不為解。彼已得脫故。復問。汝等習行何法。答曰。不為滅無明不為生明者。有何義故作如是說。第四依寂靜思惟事故。不為滅無明故。不為依雜無明。諸圣聞有彼行故。不為生明者。已生故。復問。汝等師是誰。答言。若無得無知者是。彼弟子若未得及未證者。以何義故作如是說。依第五訓誨事故。所有化比丘身勸彼。故第六證法及順法行事。依十事故說應知。依有余涅槃無余涅槃。滅見諦行煩惱。滅修道行煩惱。滅苦。供養尊者。行布施行過凡夫地。入住圣人地。及同得至解脫故。復問。汝等是誰同習梵行。答言。若于三界不行亦非不行者。有何義故作如是說。無余涅槃有余事故。爾時共諸同法者住故。復問。汝等幾何當得涅槃也。答言。如若如來所化人入涅槃者。我等亦當得入。有何義故作如是說。依有余涅槃。彼本起滅故。他力相似法本業應故。爾時共余者住故。復問。汝等煩惱盡耶。答言。一切諸法畢竟盡相者。有何義故作如是說。以滅見諦惑故。一切法永滅者。諸趣惡處故。復問。汝等已得己利耶。答言。知斷無我無我所者。有何義故作如是說。依滅修想煩惱故。及滅同生身見故。復問。汝等破于魔耶。答言。陰魔不可得者。有何義故作如是說。滅苦故。及陰魔不可得故。未來生彼不可見故。是故于中降伏一切魔怨應知。以陰無故余魔不行。復問。汝等奉如來耶。答言。不以身口心者。有何義故作如是說。恭敬尊者不以身等。得涅槃中得親敬故。復問。汝等作福田耶。答言。無取無有作者。何等故作如是說。檀越作敬不可取及不可作。離見動惡等故。如次復問。汝等斷于生死往來也。答言。無常無斷者。何義故作如是說。過非圣人地故。不斷世間令作少方便非上者。以有涅槃故。此示現不斷等事故。復問。汝等隨順圣人地行耶。答言離一切取有得無礙解脫者。有何義故作如是說。住圣人地故。離一切取解脫故。不橫執離不正取故。復問。汝等究竟當依止何所。答言。隨于如來化人。所至者。有何義故作如是說。解脫同至。于如來無異勝相似法故。示現解脫同至。或復以心得自在諸善男子。是能隨時以能受于正記。為如是尊者故。為次說正記。能作大利益應知。何者密語。不二相智。及一切密語。入相不二相。何者是所說句處事。然是彼性無故。所說性熏一相。境界性相有故。不二。彼不二中生執。二相是染。不執二故名凈。雖說所有說一切句處有事者。彼亦假名言熏相。境界性無故。彼二熏相。境界性有故。彼二。于彼不二執二相故。有染不執盡故凈。如是一切諸佛入彼密語。是不二相應知。是中五種相者。于尊處及彼教授中有五種果事。及有五種果益事。成就持故說諸密事應知。有五種相。何者五種尊。若有想說彼成就故。成就尊事應知。復有何義。謂涅槃永證彼故。佛所說法無所從來去無所至。離六種入滅故。彼界中諸有等。謗不能謗故。及無分別覺故。一切諸法何者是彼尊。而能說法。彼有何相。先來未生亦無有滅。依法身無生滅故。說何等法。若不為縛不為解。縛解者。性相無故。為令覺知諸行故。以幾種性相說。不斷滅無明不生明故。明與無明假名性不可得見覺故。為誰說若未得及未正覺。正覺不已彼無故。何者成就果勝事。謂無余涅槃界故。若于三界不行。依無余涅槃界處。唯凈真如住處故。作如是說。有余涅槃界。若如來化者。而入涅槃真實處。唯有性涅槃。一切諸法依世諦涅槃故。作如是說。能滿圣道行。所作已辦故。言我作已辦。于有我無我。我所。依證法無我故。作如是說。伐內怨以內力故。諸煩惱怨以證法無我故。永滅說故。作如是言。伐外怨不覺見陰魔故。所有外陰所攝。陰者。外怨聲說應知。勝彼者。離分別念。陰性不覺故應知。是中成就果利益事者。已恭敬于尊。非身等耳。以順行法故。善凈受信施所施故。以了福田不取一切法故。度世間苦海。度世間者。以法無我。不斷及常故。不退于福田處故。行福田地。舍取法慢故。及法化者名成佛子。依如來故。言汝等何行去無所至者。如如來所化者來故。須菩提如是問答諸比丘。時有八百比丘。不受諸法心得解脫。三萬二千人遠塵離垢得法眼凈者。此正授記中有此大利益事。若有學者得無學。成熟凡夫得有學地。世尊此寶積法門是希有。能與住大乘善男子善女人作大利益者。自此已后顯此法門說大利益事。以有益故。于諸菩薩成佛法。及化眾生故。以中道義訓誨等如次。彼善男子善女人得幾功德者。示現聞菩薩藏中有教誨信益事。迦葉。若有善男子善女人。如是等示現有五種相現利益信事。一世界持時大德。二自在成就退因故。三轉身故。四彼處故。成就說堪作器故。五聽者作器故。及舍身時得見凈業故。是中世界。大者。佛及彼聲聞并諸塔等。持者。諸寶滿諸世界衣服等。是時無量阿僧祇劫故。是中有五種相。得大自在因退事應知。以有量悕無量果因故。以有盡無盡法故。以非上得上樂故。助知道彼行性故。及以彼引取故。復有五種相。令得成就大自在退因事應知。一微惡樂因故。二不定一向樂因故。三不永樂因故。四顛倒意受樂因故。五依苦身受樂因故。是名彼者。最后受女身轉身故。及彼地處所敬如圣塔故。彼處所以為作器故。隨彼法法所讀誦受持等者。明說者。為作器故。彼人命終時得見如來。得身口意業清凈。舍身時得見凈故。及得凈業故。無有諸患。而令命終離諸苦受故。及以離憂惱因故。憂惱心不能降伏故。不動眴諸目識。諦知諸意有故。不動搖手足。成就威儀故。不失大小便胸分無汗。以無畏故。不作卷不摸空。無諸惡相故。隨坐而舍受命者。以身調伏故。善正言音者。以離諸畏難故。滑利言音者。以離澀惡言故。上妙言音者。以上妙言說諸佛如來妙法語故。愛樂言音者。贊嘆說諸如來故。天人所樂擁護言音。及柔軟言音者。同法者以理施答對故。不背說言音者。以無諸妄故。快說言音者。前后言不相違故。可取言音者。不違順理語故。天擁護言音者。信佛法諸天擁護故。諸佛所擁護言音者。諸佛攝取故。不嗔現得惡能忍故。不恨者。能忍過去惡故。不忿惱者。不覆諸惡故。不懷報者。憂悔等熱不能燒故。不計過患者。不悕求貪欲等故。不懷者。以不悕求保故。無有異相不怯弱心于戒法中者。不取異見故。常不放逸勤心精進者。不亂寂靜心故。以不怯弱心取佛世界清凈者。以不喜自身諸佛菩薩所持而取上妙佛世界故。離慢及增上慢者。得一切佛法現氣故。離慢及增上慢者。世間三昧三摩拔提。微細深心分別以不求。以用一切佛法現氣因。得不以勝。一切諸佛三昧為菩薩藏。得教誨中正信利益事。如是無量阿僧祇。彼分別從本差別。信益轉無量無邊阿僧祇應知耳。  
　　作此寶積論　　我所得功德 
　　以勇意凈故　　愿世得究竟 
　　妙法寶積經　　無垢大智明 
　　此論除翳障　　造寫所得福 
　　所有著諸見　　及墮無智網 
　　無障礙佛眼　　愿世速令得  

 上一部：乾隆大藏經·大乘論·妙法蓮華經論優婆提舍二卷  下一部：乾隆大藏經·大乘論·決定藏論三卷 



  
乾隆大藏經·大乘論·大寶積經論 
  