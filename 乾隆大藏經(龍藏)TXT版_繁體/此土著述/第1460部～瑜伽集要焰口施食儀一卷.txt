  第1460部～瑜伽集要焰口施食儀一卷         
   
  
   西土圣賢撰集·第1460部   
瑜伽集要焰口施食儀一卷   
唐三藏沙門大廣智不空譯      
 
 
　　 
 
瑜伽集要焰口施食起教阿難陀緣由  
　　爾時世尊在迦毗羅城尼俱律那僧伽藍所。與諸比丘并諸菩薩無數眾會前后圍繞而為說法。爾時。阿難獨居靜處。念所受法即於其夜三更已后。見一餓鬼名日焰口。其形丑陋身體枯瘦。口中火燃咽如針鋒。頭發髼亂牙爪長利。甚可怖畏住阿難前。白阿難言。汝卻后三日命將欲盡。即便生於餓鬼之中。是時阿難聞此語已。心生惶怖問餓鬼言。大士若我死后生餓鬼者。我今行何方便得免斯苦。爾時餓鬼白阿難言。汝於來日晨朝。若能布施百千那由他恒河沙數餓鬼飲食。并余無量婆羅門仙閻羅所司業道冥官。及諸鬼神先亡久遠等所食飲食。如摩伽陀國所用之斛各施七七斛飲食。并為我等供養三寶。汝得增壽。令我等背離餓鬼苦得生天上。阿難見此焰口餓鬼。身形羸瘦枯焦極丑。口中火燃其咽如針。頭發逢亂毛爪長利。又聞是語甚大驚怖身毛皆豎。  
　　即至晨朝。從座而起往詣佛所。右繞三匝頂禮佛足。身體戰慄而白佛言。大悲世尊愿救我苦。所以者何。昨夜三更經行靜處念所受法。見焰口鬼而語我言。汝過三日必當命盡生餓鬼中。我問鬼言。云何令我得免斯苦。餓鬼答言。汝若能施百千那由他恒河沙數無量餓鬼婆羅門仙閻羅所司業道冥官。及諸鬼神侍從眷屬先亡。久遠平等普施餓鬼飲食。汝得增壽。白言。世尊。云何能辦無量飲食充足。  
　　佛告阿難。汝今勿怖。我念過去無量劫中曾作婆羅門時。於觀世音菩薩摩訶薩邊受得陀羅尼名曰無量威德自在光明如來陀羅尼法。佛告阿難。汝若善能作此陀羅尼法。加持七遍能令一食變成種種甘露飲食。即能充足百千俱胝那由他恒河沙數一切餓鬼婆羅門仙異類鬼神上妙飲食皆得飽滿。如是等眾一一各得摩伽陀國所用之斛。此食此水量同法界食之無盡。皆獲圣果解脫苦身。佛告阿難。汝今受持此陀羅尼法。令汝福德壽命增長。餓鬼生天及生凈土受人天身。能令施主轉障消災延年益壽現招勝福。當證菩提發廣大心。普為有情積劫已來。多生父母列宿天曹幽司地府焰魔鬼界蜫微蠢動一切含靈。普設無遮廣大供養。悉來赴會。承佛威光洗滌身田。獲斯勝利受人天樂。唯愿諸佛般若菩薩金剛天等。及諸業道無量圣賢。以無緣慈證我所行是故。我等欲滿足宏誓愿故。為欲宏護令濟有情無退失故。為摧諸業令清凈故。為欲精進求無上道速成就故。為欲拔濟惡道眾生永拋苦海登彼岸故。如經所說無邊世界六道四生其中所有為於主宰統領上首之者。皆是住不思議解脫菩薩。慈悲誓愿分形布影示化身在六道中。同類受苦設於方便。不被煩惱隨煩惱壞分別諸業。令發道意常自克責悔身造作。調伏教化一切眾生為大道師。摧滅三塗凈諸業道。斷截愛流不舍行愿。處於苦海為善知識。成熟利樂一切有情證大涅槃。若有施主深信大乘。渴仰瑜伽愿樂見聞陀羅尼藏甘露法門。為諸有情與拔濟心殷勤稱贊。舍大財寶三請於師。方許壇法平等一如。離怨憎想常行布施。無有悔恨親近善友。勇猛精進無有怯弱。至求大道稱贊三寶。撫育生命方便拔濟皆令解脫。不以惡求而養身命。自利他彼。善男子。是真善友行菩薩行。普為三塗諸惡趣中一切餓鬼焰魔王等。婆羅門仙虛空諸天釋梵四王列宿天曹龍神八部日月須彌修羅外道六欲魔眾。水火風空山林窟穴舍宅宮殿伽藍大地江河流泉浴池廟宇吉兇游行神眾抄錄善惡神通無礙。毛羽飛空水族游鱗披毛角類蠢動含靈。曠野游魂鞭尸苦澀。多生冤恨相系未免。歷劫冤魂負於財命。亡過僧尼未證果者。多生父母眷屬親戚。承如來教得出三涂。無量地獄發菩提心。各愿放舍解脫冤結。□相贊念如父母想。到此道場證知護念心懷踴躍。如優曇花甚難可值。由自造作處于人間。識情難定多隨妄起。積為苦源未獲圣果。又復依王水土。住佛慈光。常思曩緣猶懷今果。日夜克責何報如斯。或為眷屬親戚父母。幾曾翻覆顛倒攀緣。改形換面豈將辯識。惟愿今日承斯佛力。駕迥飛空到此道場。慈光拂體各隨形類。懺滌塵光發菩提心。納斯供養。  
　　佛告阿難。若欲受持施食之法。須依瑜伽阿阇棃。學發無上大菩提心受三昧戒入大曼挐啰得灌頂者。然許受之。受大毗盧遮那如來五智灌定紹阿阇棃位方可傳教也。若不爾者□不相許。設爾修行自招殃咎。成盜法罪終無功效。若受灌頂依于師教。修習瑜伽威儀法式。善能分別了達法相。故名三藏阿阇棃方得傳斯教也。若欲作法。先自護持弟子亦爾。定知日已。選擇凈地。精華大舍。閑靜園林。鬼神愛樂。流泉浴池。江海山澤。福德之地。堂舍亦得如法涂摩。用香水泥隨施主力。方圓大小四角豎幖如法莊嚴。用五色彩安火焰珠。又于珠內安置佛頂大悲隨求尊勝。東北佛頂。東南大悲。西南隨求。西北尊勝。又于四柱如法莊嚴。殊特妙好名吉祥幢。令百由旬無諸衰患。即成結界。風吹影拂土撒水沾。罪障消亡獲大福利。眼耳見聞普皆利濟。次復周圍懸繒幡蓋。寶扇白拂布列位次。阿伽香水妙花燈塗。飲食湯藥種種果味及余物等。以法凈除勿令觸穢。莊嚴若了手執香爐。右繞道場遍以觀照。不周備處重要安排。莊嚴事畢與諸弟子香湯洗浴著新凈衣。出外中庭如法灑掃。香泥涂地如法莊嚴。名三昧耶壇。於道場外敷凈薦褥。嚴整威儀作禮三拜。面東胡跪手執香爐作啟請法。  
瑜伽集要熖口施食儀  
　　夫欲遍供普濟者。虞懇至誠嚴飾道場。隨力備辦香花。供養飲食凈水等已。依位敷坐竟。歸依上師三寶發菩提心云。  
　　歸依上師　歸依佛　歸依法　歸依僧  
　　我今發心。不為自求人天福報。聲聞緣覺乃至權乘諸位菩薩。唯依最上乘發菩提心。愿與法界眾生。一時同得阿耨多羅三藐三菩提(三白已。用右手無名指。揾取香水涂二手掌。表敬仰故。無壇略作詳之可見。或加不空罥索經內真言。凈水涂掌時。念凈手真言曰)。  
　　唵啞穆渴拶辣彌麻迎蘇嚕蘇嚕莎訶  
 
　　默念大輪明王咒(七遍。其咒印者。甘露軍茶利菩薩念誦儀云。二手內相叉。直豎二頭指相并。以二中指纏二頭指初節前。各頭相拄。二大指并伸直。結印當心誦咒曰)。  
　　捺麻斯得哩(三合)野(一)脫夷(二合)葛喃(二)薩  哩斡(二合)怛塔葛達喃(三)唵(四)微啰積(五)微啰積(六)麻訶拶葛啰(二合)(七)斡資哩(二合)斡資哩(二合)(八)薩怛薩怛(九)薩啰諦(十)薩啰諦(十一)得啰(二合)夷(十二)得啰(二合)夷(十三)微馱麻尼(十四)三攀拶納禰(十五)得啰(二合)麻禰的(十六)席塔訖哩(二合)得蘭(二合)顏席提脫夷(二合)莎訶(十七)  
　　(雜咒經云。誦此陀羅尼三七遍。即當入一切曼拏羅。所作皆成。阿閦如來念誦法云。安印于心誦一七遍。猶誦此真言。如再入壇輪。失念破三昧。菩薩與聲聞。身口二律儀。四重五無間。是等諸罪障。悉皆得清凈。此補文中。須依師授則可矣)  
　　眾等發廣大心(即應潔凈身心。虔懇苦禱歸依三寶。南無佛南無法南無僧。我今發廣大心。不為自求人天福報。緣覺聲聞乃至權乘諸位菩薩。唯依最上乘發菩提心。愿與法界眾生。一時同得阿耨多羅三藐三菩提。即召請三寶云)  
　　一心奉請十方遍法界微塵剎土中諸佛法僧。金剛密跡衛法神王。天龍八部婆羅門仙一切圣眾。唯愿不違本誓。憐愍有情降臨道場(眾等和香花請)。  
 
　　印現壇儀(據建壇儀云。若無壇佛。應結才發意轉法輪菩薩印。印現壇儀。千手眼修行儀云。二手各作金剛拳。進力檀慧相鉤。誦真言曰)。  
　　唵 斡資啰(二合)拶械啰(二合)吽(一)拶(二)吽(三)[口*邦](四)斛(五)  
　　(以印置身前。即遍虛空界成大曼拏羅。今應隨宗。想滿虛空界五部主伴等忽爾明現。此當文中建壇請圣已。舉三十五佛般若心經七支加行畢。首座秉爐胡跪白佛)  
　　南無歸依十方盡虛空界一切諸佛。 
　　南無歸依十方盡虛空界一切尊法。 
　　南無歸依十方盡虛空界一切賢圣僧。 
　　南無如來應供正遍知明行足善逝世間解無上士調御丈夫天人師佛世尊。 
　　南無釋迦牟尼佛。 
　　南無金剛不壞佛。 
　　南無寶光佛。 
　　南無龍尊王佛。 
　　南無精進軍佛。 
　　南無精進喜佛。 
　　南無寶火佛。 
　　南無寶月光佛。 
　　南無現無愚佛。 
　　南無寶月佛。 
　　南無無垢佛。 
　　南無離垢佛。 
　　南無勇施佛。 
　　南無清凈佛。 
　　南無清凈施佛。 
　　南無娑留那佛。 
　　南無水天佛。 
　　南無堅德佛。 
　　南無栴檀功德佛。 
　　南無無量掬光佛。 
　　南無光德佛。 
　　南無無憂德佛。 
　　南無那羅延佛。 
　　南無功德花佛。 
　　南無蓮華光游戲神通佛。 
　　南無財功德佛。 
　　南無德念佛。 
　　南無善名稱功德佛。 
　　南無紅炎帝幢王佛。 
　　南無善游步功德佛。 
　　南無斗戰勝佛。 
　　南無善游步佛。 
　　南無周匝莊嚴功德佛。 
　　南無寶華游步佛。 
　　南無寶蓮華善住娑羅樹王佛。 
　　南無法界藏身阿彌陀佛。  
　　如是等一切世界諸佛世尊常住在世。是諸世尊當慈念我。若我此生若我前生。從無始生死已來所作重罪。若自作若教他作見作隨喜。若塔若僧若四方僧物。若自取若教他取見取隨喜。五無間罪。若自作若教他作見作隨喜。十不善道。若自作若教他作見作隨喜。所作罪障或有覆藏或不覆藏。應墮地獄餓鬼畜生諸余惡趣。邊地下賤及篾戾車如是等處。所作罪障今皆懺悔。今諸佛世尊。當證知我當憶念我。我復于諸佛世尊前。作如是言。若我此生若我余生。曾行布施或守凈戒。乃至施與畜生一摶之食。或修凈行所有善根。成就眾生所有善根。修行菩提所有善根。及無上智所有善根。一切合集校計籌量。皆悉回向阿耨多羅三藐三菩提。如過去未來現在諸佛所作回向。我亦如是回向。  
　　眾罪皆懺悔　　諸佛盡隨喜 
　　及諸佛功德　　愿成無上智 
　　去來現在佛　　于眾生最勝 
　　無量功德海　　我今歸命禮 
　　所有十方世界中　　三世一切人師子 
　　我以清凈身語意　　一切遍禮盡無余 
　　普賢行愿威神力　　普現一切如來前 
　　一身復現剎塵身　　一一遍禮剎塵佛 
　　于一塵中塵數佛　　各處菩薩眾會中 
　　無盡法界塵亦然　　深信諸佛皆充滿 
　　各以一切音聲海　　普出無盡妙言詞 
　　盡于未來一切劫　　贊佛甚深功德海 
　　以諸最勝妙華鬘　　伎樂涂香及傘蓋 
　　如是最勝莊嚴具　　我以供養諸如來 
　　最勝衣服最勝香　　末香燒香與燈燭 
　　一一皆如妙高聚　　我悉供養諸如來 
　　我以廣大勝解心　　深信一切三世佛 
　　悉以普賢行愿力　　普遍供養諸如來 
　　我昔所造諸惡業　　皆由無始貪嗔癡 
　　從身語意之所生　　一切我今皆懺悔 
　　十方一切諸眾生　　二乘有學及無學 
　　一切如來與菩薩　　所有功德皆隨喜 
　　十方所有世間燈　　最初成就菩提者 
　　我今一切皆勸請　　轉于無上妙法輪 
　　諸佛若欲示涅槃　　我悉至誠而勸請 
　　唯愿久住剎塵劫　　利樂一切諸眾生 
　　所有禮贊供養福　　請佛住世轉法輪 
　　隨喜懺悔諸善根　　回向眾生及佛道 
　　愿將以此勝功德　　回向無上真法界 
　　性相佛法及僧伽　　二諦融通三昧印 
　　如是無量功德海　　我今皆悉盡回向 
　　所有眾生身口意　　見惑彈謗我法等 
　　如是一切諸業障　　悉皆消滅盡無余 
　　念念智周于法界　　廣度眾生皆不退 
　　乃至虛空世界盡　　眾生及業煩惱盡 
　　如是四法廣無邊　　愿今回向亦如是  
　　啟告十方一切諸佛。般若菩薩金剛天等。及諸業道無量圣賢。我今(某甲)以大慈悲乘佛神力。召請十方盡虛空界。三涂地獄諸惡趣中。曠劫饑虛一切餓鬼。閻羅諸司天曹地府。業道冥官婆羅門仙。久遠先亡曠野冥靈。虛空諸天及諸眷屬異類鬼神。唯愿諸佛般若菩薩金剛天等。無量圣賢及諸業道。愿賜威光悲增護念。普愿十方盡虛空界。天曹地府業道冥官。無量餓鬼多生父母。先亡久遠婆羅門仙。一切冤結負于財命。種種類族異類鬼神各及眷屬。乘如來力于此時中決定降臨。得受如來上妙法味。清凈甘露飲食充足。滋潤身田福德智慧。發菩提心永離邪行。歸敬三寶行大慈心。利益有情求無上道。不受輪回諸惡苦果。常生善家離諸怖畏。身常清凈證無上道(如是三白)  
 
　　運心供養(蘇悉地羯羅供養法下卷中說。運心供養者。想水陸諸華無主所攝。遍滿十方盡虛空界。及與人天妙涂香云。嬈香燈明幢幡傘蓋。種種鼓樂歌舞妓唱。真珠羅網懸諸寶鈴。華鬘白拂微妙磬鐸。矜羯尼網如意寶樹。衣服之云。天諸廚食上妙香美。種種樓閣寶柱莊嚴。天諸嚴身頭冠瓔珞。如是等云。行者運心想滿虛空。以志誠心如是供養。最為勝妙。依法誦此真言及作手印。如上所想供養悉皆成就。真言曰)。  
　　那麻薩哩斡(二合)答塔葛的毗牙(二合)月說穆契毗牙(二合)唵(引)薩哩斡(二合引)塔龕烏忒葛(二合)的斯發(二合)啰納兮慢葛葛捺龕莎訶  
　　(誦之七遍。其手印相。兩手相叉合掌。以右壓左置于頂上。凡作供養應具此法。及奉瑜伽皆依真言手印。持誦成就及以運心。合掌置頂。方成圓滿供養之法運心已云)  
 
　　三寶施食(將奉三寶施食。先結三尖印。禪押施度頭。戒忍進疏伸。誦真言)。  
　　唵(引)斡資啰(二合)拽屹徹(二合)吽  
　　(念此真言三七遍。想三指尖出大火光。手動似扇遍諸魔已。誦變空咒)。  
　　唵(一)莎發斡秫塔(二)薩哩斡(二合)塔哩麻(二合)(三)莎發斡秫徒[亢*欠](四)  
　　(誦此三遍。想食器皆空。于其空處想大寶器滿成甘露誦)。  
　　唵(引)啞吽  
 
　　(一七遍攝受成智甘露。即結奉食印。仰二手二掌。向前側相著。二無名指頭側相著。微屈二頭指博著中指側。二大指博著頭指側。小似掬水相。誦奉食咒)。  
　　唵(引)啞葛嚕穆看薩哩斡(二合)塔哩麻(二合)喃啞牒耶(引二合)奴忒(二合)班納奴忒唵啞吽發吒莎訶  
　　(想諸佛圣眾。遍奉受用生歡喜心。求索愿事必蒙允許。或廣迎圣入壇。委伸供贊已然后施食。即以香華燈涂種種供養畢。默念奉食偈)  
　　我今奉獻甘露食　　量等須彌無過上 
　　色香美味遍虛空　　上師三寶哀納受 
　　次供顯密護神等　　后及法界諸有情 
　　受用飽滿生歡悅　　屏除魔礙施安寧 
　　今辰施主眷屬等　　消災集福壽延長 
　　所求如意悉成就　　一切時中愿吉祥  
　　眾等念三寶贊。  
　　世尊大慈妙莊嚴　　明解圓滿一切智 
　　能施福慧如大海　　于諸如來我贊禮 
　　自性本體離諸欲　　能依此行脫惡趣 
　　以為甚深玄妙理　　于諸妙法我贊禮 
　　解脫道中勝解脫　　持凈戒行堪恭敬 
　　勝妙福田生勝處　　于彼大眾我贊禮  
　　次入觀音定(即入觀自在菩薩三摩地。閉目澄心觀想自身。圓滿潔白猶如凈月。在心凈月上想◇字放大光明。其字變成八葉蓮華。于華臺上有觀自在菩薩。相好分明。左手持蓮華。右手作開敷葉勢。是菩薩作是思惟。一切有情身中。各具有此覺悟之華。清凈法界不染煩惱。于蓮華八葉上。各有如來入定跏趺而坐。面向觀自在菩薩。項佩圓光身如金色光明晃耀。想此八葉蓮華。漸舒漸大量等虛空。即作如是思惟。以此覺華照觸如來海會。愿成廣大供養。若心不移此定。則于無邊有情深起悲愍。以此覺華蒙照觸者。于諸苦惱悉得解脫等同觀自在菩薩相好。即想蓮華漸漸收斂量等己身。  
 
　　則結觀自在菩薩印加持四處。所為心額喉頂。每于印處成[口*紇]哩字。其印以二手外相叉。二頭指相拄如蓮華葉。二大指并豎。即誦觀自在菩薩真言曰)  
　　次入觀音三摩地　　澄心閉目觀心中 
　　圓滿皎潔凈月上　　字種放光成蓮華 
　　華中有一觀自在　　相好具足無比對 
　　左手執持妙蓮華　　右手于葉作開勢 
　　菩薩思惟有情身　　各具覺悟之蓮華 
　　清凈法界無惑染　　八葉各有一如來 
　　如來入定跏趺坐　　各各面向觀自在 
　　項佩圓光身金色　　光明朗照極晃耀 
　　次想其華漸舒大　　其量周遍虛空界 
　　思彼覺華照法界　　如來海會供廣大 
　　心若不移于此定　　憐愍一切諸眾生 
　　覺華蒙照脫苦惱　　便同菩薩觀自在 
　　蓮華漸收同已量　　復結自在觀音印 
　　加持四處誦密言　　自身亦等觀自在  
　　唵(引)斡資啰(二合)塔啰麻(二合)紇哩(二合)  
　　(由結此印誦真言。加持心額喉頂故。即自身等同觀自在菩薩。正入定時念贊嘆)  
 
　　次結破地獄印(二羽金剛拳。檀慧兩相鉤。進力豎側合。心想開地獄。三誦三掣開。真言曰)。  
　　那麻阿瑟吒(二合)瑟吒(二合)攝諦喃三藐三勃塔俱胝喃唵(引)撮(引)辣(引)納嚩婆細提哩提哩吽  
　　(此破地獄印咒。出破阿毗地獄智炬陀羅尼經。又準滅惡趣王本續說。從印流出火光。口誦神咒。口出無量火光。心月輪上。紅色◇字放赤色火光。三光同照阿毗地獄等。三誦三掣關鎖自開。所有罪人悉皆得出。此舉難破偏云地獄。若準下文。理應光照通余五趣。意令專注故。偏舉此)  
　　(由此印咒威神力故。所有諸趣地獄之門。隨此印咒豁然自開)  
　　一心奉請。眾生度盡方證菩提。地獄未空誓不成佛。大圣地藏王菩薩摩訶薩。唯愿不違本誓憐愍有情。此夜今時來臨法會(大眾和香花請)  
　　一心奉請。法界六道十類孤魂。面然所統薜荔多眾。塵沙種類依草附木。魑魅魍魎滯魄孤魂。自他先亡家親眷屬等眾。唯愿承三寶力仗秘密言。此夜今時來臨法會(如是三請)  
 
　　次結召請餓鬼印(左羽作無畏相。右羽向前。豎四度。微曲進度鉤召。真言曰)。  
　　唵即納即葛移希曳(二合)歇莎訶  
　　(今此印咒。出焰熾餓鬼母本續。自身想觀自在菩薩。心月輪上想紅色◇字印及字母。流出光明照彼罪人。口誦神咒隨光來至行者面前。大眾贊善安慰云)  
　　既召請已普皆云集。以愍念心贊嘆慰喻。令歡喜已渴仰于法。  
　　善來諸佛子　　曾結勝緣故 
　　今遇此嘉會　　勿得生憂怖 
　　一心渴仰法　　不出于此時 
　　戒品而沾身　　速令離苦趣  
　　(既至道場繞佛三匝。投身布禮至回向已。還禮圣眾退坐一面。從壇東門至于南門地獄眾居。復從南門至西南隅餓鬼眾居。自西南隅至于西門畜生趣居。自西門起至西北隅人趣宮室。從西北隅至北方門修羅所居。自北方門繞至東門天眾居位。或無壇室。自上至下勝劣居之亦得。重坐色印。如開合錄說)  
 
　　次結召罪印(二羽金剛縛。忍愿伸如針。進力曲如鉤。召罪真言曰)。  
　　唵(引)薩哩斡(二合)巴缽(一)羯哩(二合)沙拏(二合)(二)月戍馱納(三)斡資啰(二合)薩埵(四)薩麻耶(五)吽(六)拶(七)  
　　(此上印咒出鉤罪經。自身成觀自在菩薩。心月輪上想。白色◇字出鉤火光。口誦心密言。鉤攝一切有情三惡趣業。并自身三惡趣業。黑色如云霧。眾罪召入掌變成諸鬼形。又金剛頂瑜伽念誦法云。于進力度端各想有一◇字。以鉤拽彼自他身中所有罪障。誦密語已。想彼罪形如鬼黑色發豎。即以二羽諸度各齊。想鉤入掌內以進力二度鉤。想彼罪令入掌中)。  
 
　　次結摧罪印(八度內相叉。忍愿如前豎。摧罪真言曰)。  
　　唵斡資啰(二合)巴尼月斯普(二合)吒耶薩哩斡(二合)阿巴耶班塔拏尼(二)不啰(二合)穆恰耶(三)薩哩斡(二合)阿巴耶葛諦毗藥(二合)(四)薩哩斡(二合)薩埵喃(五)薩哩斡(二合)答塔葛達(六)斡資啰(二合)三麻耶(七)吽(八)怛啰(二合)吒(九)  
　　(今此印咒出鉤罪經。身想觀音。或準鉤罪經。自身想成四面八臂青色觀音。正面青色右面黃色。左面綠色后面紅色。二手結摧罪印。右第二手持杵。第三手箭。第四手劍。左第二手鉤。第三手弓。第四手罥索。身出火光。蓮華日輪上坐。足踏烏麻怖畏。如是想已。心月輪上想青色◇字。出光照前罪業相應。將忍愿三拍。摧前眾罪形。口誦狀密言。罪相悉摧盡令滅無有余。又金剛頂瑜伽念誦法云。于愿度端想一◇答啰二合字。忍度端想一◇吒字。復于字上想生火焰。夾取彼罪誦摧罪咒。誦密語已用力捻之。如彈指法左上右下。或準金剛頂經。身作降三世印觀獨股杵。厲聲念真言。忍愿應三拍。約文中云。業報有二。業中復有現行種子成就。現行中有定不定。今此印中滅不定業也)  
 
　　次結定業印(二羽金剛掌。進力屈二節。禪智押二度。定業真言曰)。  
　　唵斡資啰(二合)葛哩麻(二合)(一)月束塔耶(二)薩哩斡(二合)阿[口*瓦]啰拏儞(三)菩塔薩底曳(二合)納(四)三麻耶吽(五)  
　　(此上印咒出不動本續。有十二種諸佛不通懺悔定業印。文云。手結定業印。自身想觀自在菩薩。心月輪上想一青色◇[口*紇]哩二合字出光。口誦心密言照前諸鬼等。所有諸佛不通懺悔之業。并自身三惡趣業。轉重為輕。重即定業。此中轉滅粗重決定業故。已上二印。凈現行竟。輕微種子滅罪印除)  
 
　　次結懺悔滅罪印(二羽金剛縛。進力屈二節。禪智押二度)。  
　　唵薩哩斡(二合)巴缽(一)月斯普(二合)吒(二)怛賀納(三)斡資啰(二合)耶(四)莎訶  
　　(此出滅惡趣王本續云。自心月輪上。想白色[口*紇]哩二合字出光遍照法界一切有情。并前輕業悉皆消滅。此中正滅輕微種子之業。上來召請。至此通滅罪障。向下甘露開咽喉。共除報障加持。已云)  
　　諸佛子等既懺悔已。  
　　百劫積集罪　　一念頓蕩除 
　　如火焚枯草　　滅盡無有余  
 
　　次結妙色身如來施甘露印(或云施清涼印。即以左羽轉腕向前。力智作聲。施甘露真言曰)。  
　　那麻蘇嚕巴耶(一)答塔葛達耶怛牒塔(三)唵(四)酥嚕酥嚕(五)缽羅(二合)酥嚕(六)缽啰(二合)酥嚕(七)莎訶  
　　(誦真言時。想于忍度上有一◇[金*(離-禸+ㄆ)]字。流出般若甘露法水。彈灑空中一切餓鬼異類鬼神。普得清涼猛火息滅。身田潤澤離饑渴想。此出月密明點本續。并須嚕巴本續云。自身想觀自在菩薩心月輪上。想白色◇字。出光照前諸鬼神等。并忍度上有一月輪。上想◇[金*(離-禸+ㄆ)]字。流出般若智甘露水。力智彈灑至空中時。如細雨而下著鬼神身上。猛火息滅普得清涼。離饑渴想滅心報障之業)  
 
　　次結開咽喉印。  
　　唵那謨發葛[口*瓦]諦(一)月補辣葛得啰(二合)耶(二)答塔葛達耶(三)  
　　(此廣博身如來開咽喉印。依唧怛哩法師說。師是加行位菩薩知之。自身想觀自在菩薩。心月輪上想一白色◇字出光照前鬼神等。手結施清涼印。口誦心密言。并忍禪開左手蓮花時。想鬼神等咽喉。自開通達無礙。便得出聲接得名號。隨聞記云。右禪度上想一月輪。輪上想一白色◇阿字。流出般若甘露法水。以忍禪彈時左手。蓮花開拆甘露滿中想諸鬼神咽隔開通清涼潤澤無所障礙)  
　　語諸佛子。今為汝等作印咒已。咽喉自開。通達無礙。離諸障難。諸佛子等。我今為汝稱贊如來吉祥名號。能令汝等永離三涂八難之苦。常為如來真凈佛子。  
　　南無寶勝如來(次與鬼神同稱圣號。若有大眾一切同稱)  
 
　　(二羽金剛掌。六度內相叉。進力頭相拄。禪智側豎立)。  
　　那謨啰怛訥(二合)  怛啰耶答  塔葛達耶  
　　諸佛子等。若聞寶勝如來名號。能令汝等塵勞業火悉皆消滅。  
　　南無離怖畏如來  
 
　　(右羽胸前豎。忍禪指相捻。掌覆指垂下。左掌向上振)。  
　　那謨微葛怛得啰(二合)  納耶答塔  葛達耶  
　　諸佛子等。若聞離怖畏如來名號。能令汝等常得安樂。永離驚怖清凈快樂。  
　　南無廣博身如來  
 
　　(左羽曲如拳。力智對肩彈。右羽金剛拳。進禪對胸彈)。  
　　那謨發葛[口*瓦]  諦(一)月補辣葛得啰(二合)耶答塔葛  達耶(二)  
　　諸佛子等。若聞廣博身如來名號。能令汝等餓鬼針咽。業火停燒清涼通達。所受飲食得甘露味。  
　　南無妙色身如來  
 
　　(左羽豎胸前。力智指相捻。右羽曲舒展。手掌皆仰下)。  
　　那謨蘇嚕八  耶答塔葛達耶。  
　　諸佛子等。若聞妙色身如來名號。能令汝等不受丑陋。諸根具足相好圓滿殊勝端嚴天上人間最為第一。  
　　南無多寶如來  
 
　　(雙羽虛合掌胸前蓮華狀)。  
　　那謨波虎啰  怛納(二合)耶答塔葛達耶。  
　　諸佛子等。若聞多寶如來名號。能令汝等具足財寶。稱意所須受用無盡。  
　　南無阿彌陀如來  
 
　　(右羽壓左禪智相拄)。  
　　那謨阿彌怛婆  耶答塔葛達耶。  
　　諸佛子等。若聞阿彌陀如來名號。能令汝等往生西方極樂凈土。蓮華化生入不退地。  
　　南無世間廣大威德自在光明如來。  
 
　　(右羽曲仰拳。忍禪度相彈。左掌仰上五指舒。誦密咒)。  
　　那謨盧迦委  斯諦(二合)呤捺(二合)  弟唧說啰不啰(二合)發耶答塔葛　達耶  
　　諸佛子等。若聞世間廣大威德自在光明如來名號。能令汝等獲得五種功德。一者于諸世間最為第一。二者得菩薩身端嚴殊勝。三者威德廣大超過一切外道天魔。如日照世顯于大海。功德巍巍。四者得大自在所向如意。似鳥飛空而無阻礙。五者得大堅固智慧光明。身心明徹如琉璃珠。  
　　諸佛子等。此七如來以誓愿力。拔濟眾生永離煩惱。脫三涂苦安隱常樂。一稱其名千生離苦證無上道(稱贊七佛由二益故。一則總能除滅諸業報障。二乃莊嚴彼等令成法器也)  
　　次與汝等歸依三寶(即以二手虛心合掌。意想佛前作禮受戒云)  
　　歸依佛兩足尊　　歸依法離欲尊 
　　歸依僧眾中尊  
　　汝等佛子。歸依佛竟歸依法竟歸依僧竟。  
　　歸依三寶故　　如法堅護持 
　　自離邪見道　　是故志心禮  
 
　　次結三寶印(左羽作拳。相豎力度當胸。右手握力度。心想誦真言)。  
　　唵婆(重呼)龕  
　　次與汝等發菩提心。汝等諦聽。  
 
　　次結發菩提心印(二手金剛掌。忍愿如蓮花。以印于心上。應起三心四愿。或自發菩提心。發愿文云)  
　　南無佛南無法南無僧。我今發心。不為自求人天福報。緣覺聲聞乃至權乘諸位菩薩。唯依最上乘發菩提心。愿與法界眾生。一時同得阿耨多羅三藐三菩提(三說)  
　　今所發覺心　　遠離諸性相 
　　蘊處及界等　　能取所取執 
　　諸法悉無我　　平等如虛空 
　　自心本不生　　空性圓寂故 
　　如諸佛菩薩　　發大菩提心 
　　我亦如是發　　是故志心禮  
　　(前偈三說。誦發菩提心真言曰)。  
　　唵補提節答(一)沒怛巴(二合)(二)達野弭(三)  
　　(心想月輪。皎潔凈無瑕翳。放光照諸鬼神。口誦密言。想前鬼神得菩提戒。或想◇阿字遍入身心。亦得云)  
　　今與汝等發菩提心竟。諸佛子等當知菩提心者從大悲起。成佛正因智慧根本。能破無明煩惱惡業不被染壞。  
　　次與汝等受三昧耶戒(既成大器。堪受寶戒三昧耶者。準大樂金剛三昧經云。三昧名為本誓。亦名時亦名期契亦名曼茶羅。乃異名也。故有四種。一大。二三昧耶。三法。四羯磨。曼茶羅者此四總攝一切曼茶羅。又三昧耶。亦四智印。即大智印三昧耶智印法智印羯磨智印。又神變義釋云。三昧耶者。是平等義是本誓義。是除障義是警覺義。言平等者謂如來現證此三昧時。一切眾生種種身語意。皆悉與如來等。禪定智慧與實相身。亦畢竟等。初發心時與地波羅密滿時。亦畢竟等。是故出誠諦言以告眾生。若我所言必定不虛者。亦令一切眾生。發此忱諦之言時。亦蒙三密加持。無盡莊嚴與如來等。以是因緣故能作金剛事業。故名三昧耶也。言本誓者。如來現證此三昧時。見一切眾生悉有成佛義故。即將立大誓愿。我今要從普門以無量方便。令一切眾生皆至無上菩提。劑眾生界未盡已來。我之事業終不休息。若有眾生隨我本誓。發此忱實言時。亦令彼所為事業。皆悉成金剛性。故名三昧耶也。言除障者。如來見一切眾生悉有如來法界。但由一念無明故。常在其前而不覺知。是故發誠實言。我今要當設種種方便。普為一切眾生決除眼膜若我誓愿必當成就者。令諸眾生隨我方便。說此忱實言時。乃至于一眾生獲無垢眼障蓋都盡。故名三昧耶也。言警覺義者。如來以一切眾生皆在無明睡故。于如是功德不自覺知。故以誠言感動令得醒悟。亦以此警覺。諸菩薩等今發起禪定窟。學師子頻伸三昧。若直言行人說此三昧耶者。我等諸佛。亦當憶持本誓不得違越。猶如國王自制法已。遂自敬順行之。故名三昧耶也。具如是等廣大甚深微妙義。故名三昧耶也)  
 
　　次結三昧耶印(二羽金剛縛。忍愿伸如針。誦真言曰)。  
　　唵三摩耶薩埵鑁  
　　(據本文意無別觀想。但如印咒自成受戒。如金剛頂經說。若誦此咒一遍。如入壇輪證三摩提。一切善法皆悉滿足。三聚凈戒俱時圓滿。身同普賢坐大月輪。一切諸佛憶昔本誓觀察護念。設有人曾受佛戒。惡心破毀不復清凈者。若誦此咒一七遍已。破戒罪垢悉得清凈。一切戒品還得如故。一切壇法未經師受。誦咒七遍即許行作不成盜法。或準神變經及義釋中。以離念觀智乃當意密。即神變經云。若族姓子住是戒者。當以身語意合而為一。義釋三解。一是共緣共成此戒之義。所謂以方便等之所集成故。二是平等義。佛以三業合為一者。即是住平等法門。是故得名三世無障礙智戒也。令此持明略戒。若行人三業方便。悉皆正順三平等處。當知即具一切諸佛律儀也。三裂諸相網。是住此實相平等法界本性戒時。無量三業皆同一相。諸見相網皆悉除滅。是故得名住無戲論金剛戒也。或闕上深信解者。擬加想念。如隨聞記文云。若付戒時。印中想有白色◇鑁字。放大光明普照所請一切有情。彼諸有情蒙光照。及三世諸佛戒波羅蜜一時圓滿。法界善法想為光明。流光灌頂貯彼身中。身同普賢坐大月輪。紹諸佛職為佛嫡子)  
　　今與汝等受三昧耶戒竟。從今已去能令汝等入如來位。是真佛子。從法化生得佛法分。  
 
　　次結無量威德自在光明如來印(左手想持器隨聞記云。想字有據作。如字理甚允當思之。右羽彈忍禪想于左羽掌中有一◇鑁字。流出種種無盡甘露法食印。說施食真言曰)。  
　　唵薩哩斡(二合)答塔葛達(一)阿[口*瓦]盧  揭諦鑁(二)婆啰婆啰(三)三婆啰三婆  啰(四)吽(五)  
　　語諸佛子。今為汝等作印咒已。變此一食為無量食。大如須彌量同法界終無能盡。  
　　復結前印誦乳海真言。  
　　那麻薩鬘答勃塔喃鑁  
　　語諸佛子。今為汝等作印咒已由此印咒加持威力。想于印中流出甘露成于乳海。流注法界普濟汝等。一切有情充足飽滿(前咒印中。流多物食增此成廣。此乳海咒。唯流甘露通濟六道。詳此二咒意通廣略。廣則雙用。即是此文。略唯用前故有略儀。隨文記意。前咒七遍增成廣大。記句甘露。后咒三七遍流智甘露。與記不二理亦可通。此后可入障施鬼施食。或名一彈指施食。先洗漱口。甲中食氣及施器中食器氣。或未經用凈器內。滿盛凈水已。展右手)  
　　誦障施鬼真言。  
　　唵啞吽拶辣彌擔薩哩斡(二合)不哩(二合)  的毗牙(二合)莎訶  
　　(咒一遍或七遍。障施鬼等飽滿歡喜。彈指一下。是時行者即以右羽持甘露器。面向東立瀉于壇前。或凈地上或于石上或新凈瓦盆。亦名于蘭盆。生臺亦得。或泉池江海長流水中。不得瀉于石榴桃樹之下。鬼神懼怕不得食之。若圣眾壇中明王諸天。若施飲食置生薹上。是本法也。若供養諸佛圣眾。于上五更晨朝日出。是供養時。若鬼神法于人定時。子時亦得。本人定時。阿阇梨法。若于齋時盡于一日。但加持飲食水等。布施飛空鳥獸水族之類。不揀時節但用施之。若作餓鬼施食之法。當于亥時。若于齋時施餓鬼食者。徒設功勞終無效也。不是時節妄生虛誑。鬼神不得食也。不從師受自招殃咎成盜法罪)  
　　諸佛子等。雖復方以類聚物以群分。然我所施一切無礙。無高無下平等普遍不擇冤親。今日勿得以貴輕賤以強凌弱。擁遏孤幼令不得食。使不均平越佛慈濟。必須互相愛念。猶如父母一子之想。語諸佛子。汝等各有父母兄弟姊妹妻子眷屬善友親戚。或有事緣來不得者。汝等佛子慈悲愛念。各各赍持飲食錢財物等。遞相布施充足飽滿。無有乏少令發道意。永離三涂長越四流。當舍此身速超道果。又為汝等將此凈食分為三分。一施水族令獲人空。二施毛群令獲法寂。三施他方稟識陶形。悉令充足獲無生忍。  
 
　　次結普供養印(二中指屈者。兩指尖上想白色◇唵字。流出種種七寶樓閣宮殿幢幡寶蓋香花飲食。無量七寶自己內外之財。布施無量諸佛圣賢并諸有情等。誦普供養真言曰)。  
　　唵(一)葛葛納三婆斡斡資啰(二合)解(二)  
　　(想從印流出諸供具物。普供三寶及六道眾生。詳普供意。上來到此法事周圓故。以生佛普平伸供。供畢索愿意在奉送。文從下索影上必然矣。或名普通供養)  
　　諸佛子等從來所受飲食。皆是人間販鬻生命酒脯錢財。血肉腥膻葷辛臭穢。雖復受得如是飲食。譬如毒藥損壞于身。但增苦本沉淪苦海無解脫時。我(某甲)依如來教精誠罄舍。設此無遮廣大法會。汝等今日遇茲勝事戒品沾身。于過去世廣事諸佛。親近善友供養三寶。由此因緣值善知識。發菩提心誓愿成佛不求余果。先得道者遞相度脫。又愿汝等晝夜恒常。擁護于我滿我所愿。以此施食所生功德。普將回施法界有情。共諸有情同將此福。盡皆回施無上菩提。一切智智勿招余果。愿速成佛。  
 
　　次結奉送印(二羽金剛拳。進力二相鉤。隨誦而掣開。金剛解脫真言曰)。  
　　唵斡資啰(二合)穆(一意想佛。等各歸本位。六道眾生悅樂超升。為上良因普皆回施。如常可知矣)  
佛頂尊勝陀羅尼神咒  
　　唵普[口*(隆-一)](二合)莎(引)訶(引)唵捺謨發葛斡  諦薩哩斡(二合)的唻(二合)盧結不啰(二合)牒  月攝瑟吒(二合)耶勃塔耶諦捺麻答  爹塔唵普[口*(隆-一)](二合)普[口*(隆-一)](二合)普[口*(隆-一)](二合)菽塔  
　　耶菽塔耶月菽塔耶月菽塔耶  啞薩麻薩蠻達斡發薩斯發(二合)啰  納葛牒葛葛捺莎發斡月說提  啞撇膻贊多[牟*含]薩哩斡(二合)怛塔葛  達莎葛達斡啰斡拶納美哩(二合)  達撇釋該摩訶抹的啰(二合)瞞的啰(二合)  巴代阿訶啰阿訶啰摩麻猶傘  塔啰聶菽塔耶菽塔耶月菽塔  耶月菽塔耶葛葛捺莎發斡月  說提烏瑟[王*尼](二合)攝月拶耶八哩說  提薩訶斯啰(二合)啰釋咩(二合)傘祖牒  敵薩哩斡(二合)怛塔葛達(引)斡盧結聶  沙翅巴(二合)啰咩達八咧補啰聶薩  哩斡(二合)怛塔葛達麻諦答舍普咩  不啰(二合)牒瑟吒(二合)敵薩哩斡(二合)怛塔  
　　葛達赫啰(二合)答牙鐵瑟吒(二合)納鐵瑟吒(二合)  敵摩的哩(二合)摩的哩(二合)麻訶摩  的哩(二合)斡資哩(二合)斡資哩(二合)麻訶斡  資哩(二合)斡資啰(二合)葛耶三訶怛捺八  咧說提薩哩斡(二合)葛哩麻(二合)斡啰捺  月說提不羅牒尼斡哩怛(二合)耶摩  麻猶哩(二合)月說提薩哩斡(二合)怛塔葛  達薩摩牙鐵瑟吒(二合)納鐵瑟吒(二合)  敵唵摩[王*尼]摩[王*尼]麻訶摩[王*尼]月摩  [王*尼]月摩[王*尼]麻訶月摩[王*尼]麻牒麻  牒麻訶麻牒摩摩牒莎麻牒怛  塔達普怛孤宅八咧說提月斯蒲(二合)  吒勃鐵說提兮兮拶耶拶耶  月拶耶月拶耶斯麻(二合)啰斯麻(二合)  啰斯發(二合)啰斯發(二合)啰斯發(二合)啰耶  
　　斯發(二合)啰耶薩哩斡(二合)勃塔鐵瑟吒(二合)  納鐵瑟吒(二合)○○敵說提說提  勃提勃提斡資哩(二合)斡資哩(二合)麻訶  斡資哩(二合)莎斡資哩(二合)斡資啰(二合)葛  哩毗(二合)拶耶葛哩毗(二合)月拶耶葛  哩毗(二合)斡資啰(二合)佐辣葛哩毗(二合)斡  卒嚕(二合)忒發(二合)微斡資啰(二合)參發微  斡資哩(二合)斡即哩(二合)聶斡資囕(二合)發  斡多摩摩攝哩囕薩哩斡(二合)薩埵  喃拶葛耶八咧說鐵發斡多薩  埵彌薩哩斡(二合)達薩哩斡(二合)葛爹八  哩說提實哲(二合)薩哩斡(二合)答塔葛達  實哲(二合)[牟*含]薩麻刷薩顏多勃鐵勃  鐵薛鐵薛鐵譜塔耶譜塔耶月  譜塔耶月譜塔耶謨拶耶謨拶  
　　耶月謨拶耶月謨拶耶菽塔耶  菽塔耶月菽塔耶月菽塔耶薩  蠻達謨拶耶謨拶耶薩蠻怛啰  釋迷(二合)八咧說提薩哩斡(二合)怛塔  葛達赫啰(二合)答牙鐵瑟吒納鐵瑟吒(二合)  敵摩特哩(二合)摩特哩(二合)麻訶摩  特哩(二合)麻訶摩特啰(二合)瞞的啰(二合)芭  諦莎(引)訶(引)  
六趣偈  
　　承斯善利。地獄受苦有情者。刀山劍樹變化皆成如意樹。火團鐵丸變成蓮華而為寶吉祥。地獄解脫而能成正覺。 
　　承斯善利。餓鬼受苦有情者。口中煙焰燒身速愿得清涼。觀音手內甘露。自然長飽滿吉祥。餓鬼解脫而能成正覺。 
　　承斯善利。畜生受苦有情者。殺害燒煮楚毒等苦皆遠離。遠離乘騎愚癡。速得大智慧吉祥。畜生解脫而能成正覺。 
　　承斯善利。人間受苦有情者。生時猶如摩耶右脅而降誕。愿具六根永離八難修福慧吉祥。人間解脫而能成正覺。 
　　承斯善利。修羅受苦有情者。我慢顛狂拙樸。速疾令柔善惡心嫉妒嗔恚斗戰。自調伏吉祥。修羅解脫而能成正覺。 
　　承斯善利。天中受樂有情者。欲樂策勤速發廣大菩提心。天中受盡憂苦自然生歡悅吉祥。天中解脫而能成正覺。 
　　承斯善利。十方獨覺聲聞者。棄舍小乘四諦十二因緣行。進趣大乘。修四攝六度萬應吉祥。二乘解脫而能成正覺。 
　　承斯善利。初地菩薩勇識者。百福莊嚴一切行愿皆圓滿。頓超十地證入一生補處位吉祥。三乘速證究竟成正覺。  
發愿回向偈  
　　現世之中未證菩提間。愿無內外障難惡緣等。恒常遇逢最妙善知識。所修善事行愿速成就　　最上三寶。 
　　臨命終時識性無迷惑。愿生西方凈土如來前。依于慧日發光。聞思修斷惑。證真愍念于有情　　最上三寶。 
　　若或隨業凈土佛會前。若無善根不生圣會中。隨業輪回世世所生處。恒修善根熏習無間斷　　最上三寶。 
　　愿生中國勤修于正法。無病長壽受用悉具足。相好殊勝辯才智慧等。具七功德獲得丈夫身　　最上三寶。 
　　幼年出家愿逢賢圣師。即得三種修學守護。持一切時中正念與正定。承侍微妙上師愿歡喜　　最上三寶。 
　　七種勝財殊勝善知識。如日與光剎那不舍離。亦無我慢疑惑具知足。惡緣猶如蠱毒愿舍離　　最上三寶。 
　　功德本愿最上三寶處。愿能恒常歸依而供養。貪欲嗔恚愚癡三種毒。猶如大地恒常勿應起　　最上三寶。 
　　觀見六塵境界色等法。猶如陽焰幻化而悟解。五欲自性境處無染著。愿我恒不忘失菩提心　　最上三寶。 
　　一切大乘甚深微妙法。如救頭然精進常修學。證得無比究竟菩提時。以四攝法能救于六趣　　最上三寶。 
　　能救五濁大悲觀世音。末劫之時弘愿地藏王。所有一切賢圣護法神。證明護念法燈覆熾然　　最上三寶。 
　　護國護法塔廟諸護神。威德熾盛回遮大結界。怨魔外道毒類悉摧壞。龍鬼星辰毒類心驚怖　　最上三寶。 
　　三災五濁速愿得消除。七難八怖一念皆消滅。百谷豐饒萬物而茂盛。七寶充足五味悉具足　　最上三寶。 
　　四事供養受用無乏少。修八福田吉祥獲安樂。普國興隆佛事轉法輪。增長有情福慧皆圓滿　　最上三寶。 
　　我等善根緣起法性力。上師本尊空行攝受力。三寶真諦密咒威神力。所發愿時行愿速成就　　最上三寶。 
　　能回施人回施回施善。所獲一切一切諸功德。猶如幻化幻化似夢境。三輪體空體空悉清寧　　最上三寶。  
吉祥偈  
　　愿晝吉祥夜吉祥　　　　　　　┌──○上師愿攝受。 
　　晝夜六時恒吉祥　　┌─○愿諸├○─○三寶愿攝受。 
　　一切時中吉祥者○─┘　　　　└──○護法恒擁護。 
　　南無西方無量壽如來。諸大菩薩海會圣眾。唯愿法界存亡等罪。消除同生凈土(至此隨意回施已。次念金剛薩埵百字咒)  
金剛薩埵百字咒  
　　唵(一)斡資啰(二合)薩埵蘇薩麻耶麻納  巴辣耶(二)斡資啰(二合)薩埵諦奴缽諦  瑟劄(二合)(三)得哩(二合)鋤彌發[口*瓦](四)蘇度束  彌發[口*瓦](五)阿奴啰屹都(二合)彌發[口*瓦](六)  蘇布束彌發[口*瓦](七)薩哩[口*瓦](二合)些提彌  不啰(二合)耶擦(八)薩哩斡葛哩麻(二合)蘇拶  彌(九)穆達釋哩(二合)楊郭嚕(十)吽(十一)訶訶  訶訶斛(十二)發葛灣薩哩[口*瓦](二合)答塔  葛達斡資啰(二合)麻彌捫拶(十三)斡資哩(二合)  發[口*瓦](十四)麻訶薩摩耶薩埵阿(引)(十五)  
　　此咒求愿補闕功德無量。散在諸經。又名句中隨宗回轉。誦者知之。  
　　瑜伽集要焰口施食儀竟。  
十類孤魂文  
　　南無十方三世盡虛空界。常住佛法僧寶上師本尊(臨時應入佛名)猛母明王世出世間護法善神。慈悲廣大誓愿弘深。威力難量盡知盡見。愿作證明哀愍護念。  
　　法界地府獄中閻羅天子。十八獄帝三十大王三十三王三十六王。十八獄主牛頭阿傍馬頭羅剎。主命主攝無毒鬼王。九位二十四司助王。小臣掌部首領執杖。主凈主水主鐵主土主火。善惡童子一切功曹獄吏。騬馬執槍一切羅叉。又地上檢察者帝釋四王太子諸將。六齋八王三十二忍臣。四忍大王五道大神。又十類孤魂者。  
　　第一法界一切守疆護界。陳力委命軍陣相持。為國亡身官員將士兵卒孤魂眾。 
　　第二法界一切負財欠命。情識拘系生產致命。冤家債主墮胎孤魂眾。 
　　第三法界一切輕薄三寶。不孝父母。十惡五逆邪見孤魂眾。 
　　第四法界一切江河水溺。大海為商。風浪飄沈采寶孤魂眾。 
　　第五法界一切邊地邪見致命蠻夷孤魂眾。 
　　第六法界一切拋離鄉并客死他州。無依無托游蕩孤魂眾。 
　　第七法界一切河井刀索赴火投崖。墻崩屋倒樹折巖摧。獸咬蟲傷橫死孤魂眾。 
　　第八法界一切獄中致命。不遵王法。賊寇劫盜。抱屈銜冤。大辟分尸犯法孤魂眾。 
　　第九法界一切奴婢給使。勤勞陳力。委命貧賤孤魂眾。 
　　第十法界一切盲聾喑啞足跛手[病-丙+卷]。疾病纏綿癰疽殘害。鰥寡孤獨無靠孤魂眾。  
　　又法界面然鬼王所統。薛荔部多百億河沙餓鬼。非我見聞有名無名塵沙種族人間。依于草木附彼城隍。銜冤魂識品物精靈。自殘自盡軍陣亡身。無依無托遣骸暴骨。乏祭餒魂魑魅魍魎。幽魂滯魄靈響等眾。又有大力鬼妖魅鬼惱人鬼。內障鬼外障鬼無礙鬼。又有九類十類三十六類鬼眾。惟愿佛法僧寶力。法界緣起力。大悲觀音力。深愿地藏力。今我所觀功德力。秘密咒印加持力。稱七如來名號力。誦經法會善根力。今皆召請法界孤魂餓鬼種類。一切眷屬如云而集。變此飲食于虛空中遍滿法界。一切山原大地涌出清冷之池。所有碧沼江河變成廣大乳海。十二類生法食飽滿。二十五有樂具資圓。三業澄明六根清凈。身心輕安清涼快樂。福智增輝所求愿滿。歸依三寶發菩提心。修菩薩行得成佛道(眾等應和隨愿所成)  
　　蓋以冥關路渺。苦海波深。若非密咒之功。曷薦沉淪之魄。由是特建法筵。虔集僧眾。諷演秘密真言。加持上妙法食。如斯勝利。普施無邊。伏愿鑊湯滾滾。變八德之蓮池。爐炭炎炎。成六銖之香蓋。森森劍樹。為三會之龍華。岌岌刀山。作五天之鷲嶺。銅汁銅柱。化甘露之法幢。鐵磨鐵丸。作摩尼之寶座。牛頭獄卒。持三善而證三身。債主冤家。解十纏而離十惡。多生父母。從茲而入圣超凡。一切眾生。自此而獲安獲樂。修習道友。隨喜檀那。悟本性之彌陀。了唯心之凈土。普同法界。遍及有情。俱沐良緣。齊成佛道者矣。  
三歸依贊  
　　志心信禮佛陀耶兩足尊。三覺圓萬德具。天人調御師(啞吽)凡圣大慈父。從真界騰應質。悲化。普豎窮三際時橫遍十方處。震法雷鳴法鼓。廣演權實教(啞吽)大開方便路若歸依能消滅地獄苦。  
　　志心信禮達摩耶離欲尊。寶藏收玉函軸。結集于西域(啞吽)翻譯傳東土。祖師弘賢哲判成章疏。三乘分頓漸五教定宗趣。鬼神欽龍天護。導迷標月指(啞吽)除熱真甘露。若歸依能消滅餓鬼苦。  
　　志心信禮僧伽耶眾中尊。五德師六和侶。利生為事業(啞吽)弘法是家務。避囂塵常宴坐寂靜處。遮身服毳衣。充腹采新茹。缽降龍錫解虎。法燈常遍照(啞吽)祖印相傳付。若歸依能消滅傍生苦。  

 上一部：乾隆大藏經·西土圣賢撰集·大阿羅漢難提蜜多羅所說法住記一卷  



  
乾隆大藏經·西土圣賢撰集·瑜伽集要焰口施食儀 
  