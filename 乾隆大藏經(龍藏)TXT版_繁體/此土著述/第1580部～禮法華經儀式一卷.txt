  第1580部～禮法華經儀式一卷         
   
  
   此土著述·第1580部   
禮法華經儀式一卷   
失譯人名      
 
 
　　 
 
禮法華經儀式  
　　一心頂禮十方法界常住三寶(拜起胡跪燒香運想已合掌唱云)愿此香華云。遍滿十方界。供養一切佛。妙法蓮華經。菩薩聲聞眾。受用作佛事(一拜起立嘆云)  
　　稽首十方佛　　圓滿最上乘 
　　本跡開二門　　法喻談真秘 
　　普使諸權小　　悉證佛菩提 
　　我今誓歸依　　愿超生死海  
　　(贊嘆已。隨意述誠。雖曰禮經。應須禮佛菩薩。使三寶義足)  
　　一心頂禮本師釋迦牟尼佛。  
　　一心頂禮過去多寶佛。  
　　一心頂禮十方分身釋迦牟尼佛。  
　　一心頂禮盡法華經中。及十方三世一切諸佛。  
　　一心頂禮妙法蓮華經。妙字法寶(下去每字準此一唱一拜)  
　　一心頂禮盡法華經中。及十方三世一切菩薩聲聞緣覺得道賢圣僧。  
　　一心頂禮普賢菩薩摩訶薩(拜已胡跪運想準常儀)  
　　志心懺悔。我(某甲)與一切眾生從無始來。迷失真心流轉生死。六根罪障無量無邊。圓妙佛乘無以開解。一切所愿不得現前我今禮敬妙法華經。以此善根發露黑惡。過現未來三業所造。無邊重罪皆得消滅。身心清凈惑障蠲除。福智莊嚴凈因增長。自他行愿速得圓成。愿諸如來常在說法。所有功德起隨喜心。回向菩提證常樂果。命終之日正念現前。面奉彌陀及諸圣眾。一剎那頃生蓮華中。普愿眾生俱成佛道(懺悔發愿已。歸命禮三寶)  
　　南無佛　南無法　南無僧　南無釋迦牟尼佛　南無妙法蓮華經　南無文殊師利菩薩　南無普賢菩薩(旋竟三歸依如常)  

 上一部：乾隆大藏經·此土著述·千手眼大悲心咒行法一卷  下一部：乾隆大藏經·此土著述·修懺要旨一卷 



  
乾隆大藏經·此土著述·禮法華經儀式 
  