  第1466部～慈悲道場懺法十卷          
   
  
   此土著述·第1466部    
慈悲道場懺法十卷    
無      
  

慈悲道場懺法卷第一  
　　立此慈悲道場四字乃因夢感。  
　　彌勒世尊。既慈隆即世。悲臻后劫。依事題名。弗敢移易。承此念力。欲守護三寶。令魔隱蔽。摧伏自大增上慢者。未種善根者。今當令種。已種善根者。今令增長。若計有所得住諸見者。皆悉令發舍離之心。樂小法者。令不疑大法。樂大法者。令生歡喜。又此慈悲諸善中王。一切眾生所歸依處。如日照晝。如月照夜。為人眼目。為人導師。為人父母。為人兄弟。同歸道場。為真知識。慈悲之親重于血肉。世世相隨雖死不離。故目等心。標號如上。  
　　今日道場。幽顯大眾立此懺法。并發大心。有十二大因緣。何等十二。一者愿化六道心無限齊。二者為報慈恩功無限齊。三者愿以此善力。令諸眾生受佛禁戒不起犯心。四者以此善力。令諸眾生于諸尊長不起慢心。五者以此善力。令諸眾生在所生處不起恚心。六者以此善力。令諸眾生于他身色不起嫉心。七者以此善力。令諸眾生于內外法不起慳心。八者以此善力。令諸眾生凡所修福不為自身。悉為一切無覆護者。九者以此善力。令諸眾生不為自身行四攝法。十者以此善力。令諸眾生見有孤獨幽系疾病起救濟心。令得安樂。十一者以此善力。若有眾生。應折伏者而折伏之。應攝受者而攝受之。十二者以此善力。令諸眾生在所生處恒自憶念發菩提心。令菩提心相續不斷。仰愿幽顯凡圣大眾。同加覆護同加攝受。令(某甲)等所悔清凈所愿成就。等諸佛心同諸佛愿。六道四生皆悉隨從滿菩提愿。  
歸依三寶第一  
　　今日道場同業大眾。宜各人人起覺悟意念世無常。形不久住。少壯必衰。勿恃容姿自處污行。萬物無常皆當歸死。天上天下誰能留者。年少顏色肌膚鮮澤。氣息香潔是非身保。人生合會必歸磨滅。生老病死至來無期。誰當為我卻除之者。災害卒至不可得脫。一切貴賤因而死已。身體胮脹臭不可聞。空愛惜之于事何益。自非勤行勝業。無由出離(某甲)等自惟。形同朝露命速西光。生世貧乏無德可稱。智無神圣大人之明。識無圣人洞徹之照。言無忠和仁善之美。行無進退高下之節。謬立斯志勞倦仁者。仰屈大眾慚懼交心既法席有期追戀無及。從此一別愿各努力。勤意朝夕親奉供養。人加精進。唯是為快。仰愿大眾各秉其心。被忍辱鎧入深法門。  
　　今日道場同業大眾。宜各殷重起勇猛心。不放逸心安住心。大心。勝心。大慈悲心。樂善心。歡喜心。報恩心。度一切心。守護一切心。救護一切心。同菩薩心。等如來心。一心志意五體投地。奉為國王帝主土地人民父母師長。上中下座善惡知識。諸天諸仙護世四王主善罰惡。守護持咒五方龍王龍神八部。廣及十方無窮無盡含靈抱識水陸。空界一切眾生。  
　　歸依十方盡虛空界一切諸佛(一拜)。歸依十方盡虛空界一切尊法(一拜)。歸依十方盡虛空界一切賢圣(一拜)  
　　今日道場同業大眾。何故應須歸依三寶。諸佛菩薩。有無限齊大悲。度脫世間。有無限齊大慈。安慰世間。念一切眾生猶如一子。大慈大悲常無懈倦。恒求善事利益一切。誓滅眾生三毒之火。教化令得阿耨多羅三藐三菩提。眾生不得佛。誓不取正覺。以是義故。應須歸依。又復諸佛慈念眾生過于父母。經言。父母念兒慈止一世。佛念眾生慈心無盡。又父母見子。背恩違義心生恚恨。慈心薄少。諸佛菩薩慈心不爾。見此眾生悲心益重。乃至入于無間地獄大火輪中。代諸眾生受無量苦。是知諸佛諸大菩薩。愛念眾生過于父母。而諸眾生無明覆慧煩惱覆心。于佛菩薩不知歸向。說法教化亦不信受。乃至粗言起于誹謗。未曾發心念諸佛恩。以不信故。墮在地獄餓鬼畜生諸惡道中。遍歷三途受無量苦。罪畢得出。暫生人間。諸根不具以自莊嚴。無禪定水。無智慧刀如是等障由無信心。  
　　今日道場同業大眾。不信之罪眾罪之上。能令行人長不見佛。相與今日各自慷慨。折意挫情。生增上心起慚愧意。稽顙求哀懺悔往罪。業累既盡表里俱凈。然后運想入歸信門。若不起如是心運如是意。直恐隔絕障滯難通。一失斯向冥然無返。豈得不人人五體投地如大山崩。一心歸信無復疑想。(某甲)等今日以諸佛菩薩慈悲心力。始蒙覺悟深生慚愧。已作之罪愿乞除滅。未作之罪不敢復造。從今已去至于菩提。起堅固信不復退轉。(某甲)等舍此身命。若生地獄道。若生餓鬼道。若生畜生道。若生人道。若生天道。于三界中若受男身。若受女身。若受非男非女等身。若大若小若升若降。受諸迫惱難堪難忍。誓不以苦故退失今日信心。寧于千劫萬劫受種種苦。誓不以苦故退失今日信心。仰愿諸佛大地菩薩。同加救護同加攝受。令(某甲)等信心堅固。等諸佛心。同諸佛愿。眾魔外道所不能壞。相與志心等一痛切。五體投地。  
　　歸依十方盡虛空界一切諸佛(一拜)。歸依十方盡虛空界一切尊法(一拜)。歸依十方盡虛空界一切賢圣(一拜)  
　　今日道場同業大眾。善攝心聽。夫人天幻惑世界虛假。由其幻惑非真故無實果。虛假浮脆故遷變無窮。無實果故。所以久滯生死之流。遷變改故。所以長泛愛苦之海。如是眾生圣所悲念。故悲華經云。菩薩成佛各有本愿。釋迦不現長年。促為短壽。悲此眾生變化俄頃長淪苦海不得舍離。故在此土救諸弊惡。教有剛強苦切之言。不舍于苦而度眾生。未嘗不以善法方便弘濟益之心。所以三昧經言。諸佛心者。是大慈悲。慈悲所緣緣苦眾生。若見眾生受苦惱時。如箭入心。如破眼目。見已悲泣心無暫安。欲拔其苦令得安樂。又諸佛等智其化是均。至于釋迦偏稱勇猛。以能忍苦度脫眾生。當知本師慈恩實重。能于苦惱眾生之中。說種種語利益一切。我等今日不蒙解脫。進不聞一音之旨。退不睹雙樹潛輝。良由業障念與悲隔。相與今日起悲戀心。以悲戀如來故。善心濃厚。既在苦中憶如來恩。嗚咽懊惱慚顏哽慟。等一痛切五體投地。志心奉為。  
　　國王帝主土地人民父母師長信施檀越善惡知識。諸天諸仙聰明正直。天地虛空護世四王主善罰惡守護持咒。五方龍王龍神八部。廣及十方無窮無盡一切眾生重復。  
　　歸依十方盡虛空界一切諸佛(一拜)。歸依十方盡虛空界一切尊法(一拜)。歸依十方盡虛空界一切賢圣(一拜)。相與志心胡跪合掌心念口言。作如是說。  
　　諸佛大圣尊　　覺法無不盡 
　　天人無上師　　是故為歸依 
　　一切法常住　　清凈修多羅 
　　能除身心病　　是故為歸依 
　　大地諸菩薩　　無著四沙門 
　　能救一切苦　　是故為歸依 
　　三寶護世間　　我今頭面禮 
　　六道一眾生　　今盡為歸依 
　　慈悲覆一切　　皆令得安樂 
　　哀愍眾生者　　我等共歸依  
　　五體投地。各自念言。仰愿十方一切三寶。以慈悲力以本愿力大神通力不思議力無量自在力度脫眾生力覆護眾生力安慰眾生力。令諸眾生皆悉覺悟知。(某甲)等今日為其歸依三寶。以此功德力。令諸眾生各得所愿。若在諸天諸仙中者。令盡諸漏。若在阿修羅中者舍憍慢習。若在人道無復眾苦。若在地獄餓鬼畜生道者。即得免離。又復今日若聞三寶名及與不聞。以佛神力。令諸眾生盡得解脫究竟成就無上菩提。同諸菩薩俱登正覺(一拜)  
斷疑第二  
　　今日道場同業大眾。一心諦聽。夫因果影響感應相生。必然之道理無差舛。而諸眾生業行不純。善惡迭用。以業不純。以報有精粗。或貴或賤或善或惡。其事匪一參差萬品。既有參差不了本行。以不了故疑惑亂起。或言。精進奉戒應得長生。而見短命。屠殺之人應見促齡。而反延壽。清廉之士應招富足。而見貧苦。貪盜之人應見困躓。而更豐饒。如此疑惑人誰無念。而不知往業植因所致。又如般若所明。若有讀誦此經。為人輕賤者。是人先世罪業應墮惡道。以今世人輕賤故。先世罪業則為消滅。而諸眾生所以不能深信經語有此疑者。皆由無明惑故。妄起顛倒。又不信三界內是苦不信三界外是樂。每染世間皆言是樂。若言樂者。何意于中復生苦受。飲食過度便成疾疹。氣息喘迫鼓脹絞痛。又至衣服彌見憂勞。寒得絺絡則恩薄念淺。熱見重裘則苦惱已深。若言是樂何意生惱。故知飲食衣服真非是樂。又言眷屬以為樂者。則應長相歡娛歌笑無極。何意俄爾無常倏焉而逝。適有今無向在今滅。號天叩地肝心寸斷。又不知生所從來死所趣向。銜悲相送直至窮山。執手長離一辭萬劫。諸如此者其苦無量。眾生迷見謂其是樂。出世樂因皆言是苦。或見進啖蔬澀節身時食。去于輕軟習糞掃衣。皆言是等強自困苦。不知此業是解脫道。或見布施持戒忍辱精進經行禮拜誦習之人翹勤不懈皆言是苦。而不知是等修出世心。脫有疾病死亡之日。便起疑心。終日役此心形。無時暫止。人之氣力何以堪此。若不勤勞豈當致困。徒喪身命于事無益。或復自秉其說理實如之。不知推果尋因。妄構此惑。若遇善知識則其惑可除。遇惡知識則其愚更甚。因疑惑故墮三惡道。在惡道中悔何所及。  
　　今日道場同業大眾。凡有此疑因緣無量。且疑惑習氣。出三界外尚未能盡。況在今形云何頓去。此生不斷后更復增。大眾相與方涉長途。自行苦行。當依佛語如教修行。不得疑惑辭于勞倦。諸佛圣人所以得出生死度于彼岸者。良由積善之功故。得無礙自在解脫。我等今日未離生死。己自可悲。何容貪住此惡世中。今者幸得四大未。衰五福康悆。游行動轉去來適意。而不努力復欲何待。過去一生已不見諦。今生空擲復無所證。于未來世以何濟度。撫臆論心實悲情抱。大眾今日唯應勸課努力勤修。不得復言且宜消息。圣道長遠一朝難辦。如是一朝已復一朝。何時當得所作已辦。今或因誦經坐禪勤行苦行。有小疾病。便言誦習勤苦所致。而不自知。不作此行早應終亡。因此行故得至今日。且四大增損疾病是常。乃至老死不可得避。人生世間會歸磨滅。若欲得道當依佛語。違而得者。無有是處。一切眾生違佛語故。所以輪轉三途備嬰萬苦。若如佛語都無休息勤于諸法如救頭然。勿使一生無所得也。相與人人等一痛切。五體投地如大山崩。奉為有識神以來至于今身。經生父母。歷劫親緣。和尚阿阇梨。同壇尊證上中下座。信施檀越善惡知識。諸天諸仙護世四王。主善罰惡。守護持咒。五方龍王龍神八部。廣及十方無窮無盡一切眾生。歸依世間大慈悲父。  
　　南無彌勒佛　南無維衛佛　南無式棄佛　南無隨葉佛　南無拘留秦佛　南無拘那含佛　南無迦葉佛　南無釋迦牟尼佛　南無無邊身菩薩　南無觀世音菩薩。  
　　又復歸依十方盡虛空界一切三寶。愿以慈悲力。同加攝受。以神通力覆護拯接。從今日去至于菩提。四無量心。六波羅蜜。常得現前。四無礙智。六神通力。如意自在。行菩薩道入佛智慧。同化十方俱登正覺(一拜)  
　　今日道場同業大眾。重復志誠善攝心念。相與已得入歸信門。唯應秉意以趣向為期。于內外法莫復留難。若本業不明。自不能造。見人作福唯應獎勸。彈指合掌明進其德。不宜起心生諸妨礙使彼行人心成阻退。若是不退彼進如故。彼既無減唯當自損。空構是非于身何益。若能于善無有礙者。可謂合道有力大人。若今作礙。者于未來世云何能得通達佛道。就理而尋損害實重。阻他善根罪真不輕。如護口經說。有一餓鬼。形狀丑惡。見者毛豎莫不畏懼。身出猛焰猶如火聚。口出蛆蟲無有窮盡。膿血諸衰以自嚴身。臭氣遠徹不可親近。或口吐焰支節火起。舉聲號哭東西馳走。是時滿足羅漢問餓鬼曰。汝宿何罪今受此苦。餓鬼答言。吾往昔時曾作沙門。戀著資生。慳食不舍。不護威儀。出言粗惡。若見持戒精進之人。輒復罵辱偏眼惡視。自恃豪強謂長不死。造于無量不善之本。而今追憶悔無所補。寧以利刀自截其舌。從劫至劫甘心受苦。不以一言誹謗他善。尊者還閻浮提。以我形狀。誡諸比丘及佛弟子。善護口過勿妄出言。設見持戒不持戒者。念宣其德吾受鬼身經數千劫。終日竟夜備受楚毒。若此命盡復入地獄。是時餓鬼說此語已。舉聲號哭自投于地。如大山崩。今日道場同業大眾。如經所說大可怖畏。止以口過獲報累劫。何況其余不善之本。舍身受苦皆由作業。若不作因云何得果。若有造因果終不失。罪福不遠身自當之。譬如影響不得舍離。因無明生亦因而死。去來現在行放逸者。未見是人而得解脫。能守護者受福無窮。今日大眾。宜各慚愧洗浣身心懺謝前咎畢故不造新。諸佛稱嘆。相與從今日去。若見人之善。莫論成與不成久與不久。但使一念一頃一時一刻一日一月半年一歲。已自勝于不作者矣。所以法華經言。若人散亂心。入于塔廟中。一稱南無佛。皆已成佛道。而況有人能發如是大心勤于福善。不隨喜者。圣所悲念。(某甲)等自惟。無始生死以來至于今日。已應有無量惡心阻人。勝善何以故然。若無是事。云何今日于諸善法多有留難。禪定不能習。智慧不能修。少時禮拜已言大苦。暫執經卷復生厭怠。終日勞擾起諸惡業。使此身形不得解脫。如蠶作繭自縈自縛。如蛾赴火長夜燋然。如是等障無量無邊。障菩提心。障菩提愿。障菩提行。皆由惡心誹謗他善。今始覺悟生大慚愧。稽顙求哀懺悔此罪。唯愿諸佛請大菩薩。以慈悲心同加神力。令(某甲)等所懺除滅所悔清凈。所有障礙無量罪業。因今懺悔凈盡無余。相與人人等一痛切。五體投地歸依世間大慈悲父。  
　　南無彌勒佛　南無釋迦牟尼佛　南無善德佛　南無無憂德佛　南無栴檀德佛　南無寶施佛　南無無量明佛　南無華德佛　南無相德佛　南無三乘行佛　南無廣眾德佛　南無明德佛　南無師子游戲菩薩　南無師子奮迅菩薩　南無無邊身菩薩　南無觀世音菩薩。  
　　又復歸依如是十方盡虛空界一切三寶。相與胡跪合掌各自稱名心念口言。(某甲)等從無始生死以來至于今日。未能得受道此報身。于四事中未得相離三毒熾然貪嗔嫉妒。起眾惡業。見人布施見人持戒。自不能隨喜見人忍辱見人精進自不能行。不能隨喜。見人坐禪修智慧業。自不能行。不能隨喜。如是等罪無量無邊。今日懺悔。愿乞除滅。又復無始以來至于今日。或見人作善修諸功德。不能隨喜。行住坐臥于四威儀心無慚愧。憍慢懈怠不念無常。不知舍此身形應入地獄。于他身色起種種惡。障人建立三寶興顯供養。障人修習一切功德。如是罪障無量無邊。今日懺悔。愿乞除滅。又復無始以來至于今日。不信三寶是歸依處。障人出家。障人持戒。障人布施。障人忍辱。障人精進。障人坐禪。障人誦經。障人寫經。障人造像。障人齋會。障人供養。障人苦行。障人行道。乃至他人一毫之善皆生障礙。不信出家是遠離法。不信忍辱是安樂行。不知平等是菩提道。不知離忘相是出世心。致使生處多諸障礙。如是罪障無量無邊。唯有諸佛諸大菩薩。盡知盡見。如諸佛菩薩所知所見罪量多少。今日慚愧發露懺悔。一切罪因苦果。愿乞消滅。從今日去至坐道場。行菩薩道無有疲厭。財法二施無有窮盡。智慧方便所作不空。一切見聞無不解脫。相與志心五體投地。仰愿十方一切諸佛大地菩薩一切賢圣。以慈悲心同加神力。令六道一切眾生。以今懺法。一切眾苦皆悉斷除。離顛倒緣不起惡覺。舍四趣業得智慧生。行菩薩道不休不息。行愿早圓速登十地。入金剛心成等正覺(一拜)  
懺悔第三  
　　今日道場同業大眾。經言。在凡謂之縛。在圣謂之解。縛即是三業所起之惡。解即是無礙之善。一切圣人安心斯在。神智方便無量法門。明了眾生善惡之業。能以一身作無量身。能以一形種種變現。能促一劫以為一日。能延一日以為一劫。欲停壽命則永不滅。欲現無常則示涅槃。神通智慧出沒自在。飛行適性坐臥虛空。履水如地不見險難。畢竟空寂以為棲止。通達萬法空有俱明。成就辯才智慧無量。如是等法不從惡業中生。不從貪嗔嫉妒中生。不從愚癡邪見中生。不從懶惰懈怠中生。不從憍慢自養中生。唯從謹慎不作眾惡勤行善業中生。何處見人修諸善業。隨從佛語。而有貧窮者。有丑陋者。有癃殘百疾不自在者。有卑賤為人陵懱者。有所言說不為人信用者。今以身證。若有一人。隨從佛語修諸功德。不為自身而得惡報者。寧以我身入阿鼻地獄受種種苦。使此等人得惡報者。無有是處。  
　　今日道場同業大眾。若欲舍凡入圣者。當依佛語如教修行。莫辭小苦生懶墮心。宜自努力懺悔滅罪。經言。罪從因緣生。亦從因緣滅。既未免凡類。觸向多迷。自非資以懺悔。無由出離。相與今日起勇猛心。發懺悔意。懺悔之力不可思議。何以知然。阿阇世王有大逆罪。慚愧悔責重苦輕受。又此懺法令諸行人得安隱樂。若能自課努力披誠至到稽顙懺悔歸依畢竟為期者。而不通感諸佛。未之有也。惡業果報影響無差。應當怖懼苦到懺悔。各各志心等一痛切五體投地心念口言。作如是說。遙請諸佛同加哀愍。  
　　愿救我苦厄　　大悲覆一切　　普放凈光明 
　　滅除癡暗瞑　　念我及一切　　方嬰地獄苦 
　　必來至我所　　施令得安樂　　我今稽首禮 
　　聞名救厄者　　我今共歸依　　世間慈悲父  
　　南無彌勒佛　南無釋迦牟尼佛　南無金剛不壞佛　南無寶光佛　南無龍尊王佛　南無精進軍佛　南無精進喜佛　南無寶火佛　南無寶月光佛　南無現無愚佛　南無寶月佛　南無無垢佛　南無離垢佛　南無師子幡菩薩　南無師子作菩薩　南無無邊身菩薩　南無觀世音菩薩。  
　　又復歸依十方盡虛空界一切三寶。唯愿必定來愍我三毒苦。施令得安樂及與大涅槃。以大悲水洗除垢穢。令至菩提畢竟清凈。六道四生有此罪者。同得清凈。成就阿耨多羅三藐三菩提。究竟解脫。相與志心等一痛切。五體投地心念口言。(某甲)等自從無始以來至于今日。無明所覆。愛使所纏。嗔恚所縛。墮在愚網。經歷三界備涉六道。沉淪苦海不能自拔。不識往業過去因緣。或自破凈命破他凈命。自破梵行破他梵行。自破凈戒破他凈戒。如是罪惡無量無邊。今日慚愧懺悔。愿乞除滅。  
　　(某甲)等重復志誠五體投地又復無始以來至于今日。依身口意行十惡業。身殺盜淫。口妄言綺語兩舌惡罵。意貪嗔癡。自行十惡。教他行十惡。贊嘆十惡法。贊嘆行十惡法者。如是一念之間起四十種惡。如是等罪無量無邊。今日懺悔愿乞除滅。  
　　(某甲)等重復志誠五體投地。又復無始以來至于今日。依于六根。行于六識。取于六塵。眼著色。耳著聲。鼻著香。舌著味。身著細滑。意著法塵。起種種業。乃至開八萬四千塵勞門。如是罪惡無量無邊。今日懺悔愿乞除滅。  
　　(某甲)等重復志誠五體投地。又復無始以來至于今日。依身口意行不平等。但知有我身。不知有他身。但知有我苦。不知有他苦。但知我求安樂。不知他求安樂。但知我求解脫。不知他亦求解脫。但知有我家有我家眷屬。不知他亦有眷屬。但知自身一癢一痛不可抑忍。楚撻他身恒恐苦毒不深。但自知畏現身小苦。而不知畏起諸惡業舍身應墮地獄于地獄中備受眾苦。乃至不知餓鬼道畜生道阿修羅道人道天道有種種苦。以不平等故。起吾我心。生怨親想。所以怨對遍于六道。如是等罪無量無邊。今日懺悔愿乞除滅。(某甲)等重復志誠五體投地。又復無始以來至于今日。心顛倒想顛倒見顛倒。離善知識近惡知識。背八正道行八邪道。非法說法。法說非法。不善說善。善說不善。起憍慢幢。張愚癡帆。隨無明流入生死海。如是罪惡無量無邊。今日懺悔愿乞除滅。  
　　(某甲)等重復苦到五體投地。又復無始以來至于今日。以三不善根。起四顛倒。造作五逆。行于十惡。熾然三毒長養八苦。造八寒八熱諸地獄因。造八萬四千鬲子地獄因。造一切畜生因。造一切餓鬼因。造人天生老病死種種苦因。受于六道無量苦果。難可堪忍。不可聞見。如是罪惡無量無邊。今日懺悔愿乞除滅。(某甲)等重復苦到五體投地。求哀悔過。又復無始以來至于今日。以三毒根。起于三有中歷二十五有。處處起諸罪惡。隨逐業風不自知覺。或障人持戒修定修慧或障人修諸功德修諸神通。如是罪障障菩提心。障菩提愿。障菩提行。今日懺悔愿乞除滅。(某甲)等重復苦到五體投地。又復無始以來至于今日。以貪愛心構起六識。隨逐六塵起眾多罪。或于眾生邊起。或于非眾生邊起。或于無漏人起。或于無漏法起。如是貪嗔所起罪惡。今日懺悔愿乞除滅。又愚癡心起顛倒行。信于邪師受于邪說。著斷著常著我著見。隨癡所行起無量罪。如是因緣障菩提心。障菩提愿。障菩提行。今日懺悔愿乞除滅。(某甲)等重復志誠五體投地。又復無始以來至于今日。身三惡業。口四惡業。意三惡業。從無始無明住地煩惱恒沙。上煩惱止上煩惱觀上煩惱。四住地煩惱。三毒四取五蓋六愛七漏八垢九結十使。如是一切煩惱等障無量無邊。障菩提心。障菩提愿。障菩提行。今日懺悔愿乞除滅。(某甲)等重復志誠五體投地。又復無始以來至于今日。不能修慈悲心。不能修喜舍心。不能修檀波羅蜜尸波羅蜜羼提波羅蜜毗梨耶波羅蜜禪波羅蜜般若波羅蜜。又不能修一切助菩提法。如是無有方便。無有智慧。障菩提心。障菩提愿。障菩提行。今日懺悔愿乞除滅。  
　　(某甲)等重復增到五體投地。又復無始以來至于今日。輪轉三界。備歷六道受四生身。或男或女非男非女。遍一切處起無量罪。或為大身眾生。更相啖食。或為細身眾生。更相啖食。如是等殺業無量無邊障菩提心。障菩提愿。障菩提行。今日懺悔愿乞除滅。(某甲)等重復志誠五體投地。自從有識神以來至于今日。于六道中受四生身。于其中間所起罪惡無窮無盡。如是等罪。唯有十方一切諸佛大地菩薩。盡知盡見。如諸佛菩薩所知所見。罪惡多少今日志心稽顙求哀慚愧懺悔。已作之罪愿盡銷滅。未作之罪不敢復作。仰愿十方一切諸佛。以大慈心受。(某甲)等今日懺悔。以大悲水洗。(某甲)能障菩提一切罪垢。令至道場畢竟清凈。又愿十方一切諸佛。以不思議力以本誓愿力度脫眾生力覆護眾生力。令(某甲)等今日起誓發菩提心。從今已去至坐道場。畢竟成立不復退轉。所有誓愿悉同菩薩所行誓愿。仰愿十方一切諸佛大地菩薩。以慈悲心同加攝受。令(某甲)等得如所愿滿菩提愿。一切眾生各各具足滿菩提愿。  
慈悲道場懺法卷第二 
 發菩提心第四  
　　今日道場同業大眾。相與已得洗浣心垢。十惡重障凈盡無余。業累既遣內外俱潔。次應仰學菩薩修行直道。功德智慧由之而生。所以諸佛每嘆發心。是道場能辦事故。唯愿大眾各堅其志。莫以年命待時漏盡。勿令空去。后悔無益。相與今日值遇好時。不應日夜煩惱覆心。宜當努力發菩提心。菩提心者即是佛心。功德智慧不可格量。蓋論一念況復多念。假使歷劫修無量福。乃至今生備行余善。不及發心萬分之一。算數譬喻亦不能盡。又有一人。但作福德。不發菩提無上道心。譬如耕田不下種子。既無其芽何處求實。以是義故。須發菩提心因緣為證。上報佛恩下拔一切。所以佛贊諸天子言。善哉善哉。如汝所說。為欲利益一切眾生。發菩提心。是為第一供養如來。又發菩提心非止一過。唯應數發。令菩提心相續不斷。是以經言。于那由他河沙佛所發大善愿。是知發心其數無量。又發菩提心但遇善知識便得心發。未必皆須值佛出世。如文殊師利。始向菩提乃因女人。以發初心慧式。不惟凡品輕標心志。實由渴仰大乘貪求佛法。依倚諸經。取譬世事。怨親無差六道一相。愿因斯善俱得解脫。若同信解知非戲論。  
　　今日道場同業大眾。發菩提心。必須起想先緣所親系念之時。念己父母師長眷屬。又念地獄餓鬼畜生。又念諸天諸仙一切善神。又念人道一切人類。有受苦者當云何救。見已起想應作是念。唯有大心能拔彼苦。若一想成應作二想。二想成已應作三想。三想成已滿一室想。一室成已滿一由旬。一由旬滿已滿閻浮提。閻浮提滿已滿三天下。如是漸廣滿十方界。見東方眾生。盡是其父。西方眾生盡是其母。南方眾生悉是其兄。北方眾生悉是其弟。下方眾生悉是姊妹。上方眾生悉是師長。其余四維悉是沙門婆羅門等見已作念。若受苦。時自作我想。詣諸人所調身按摩誓拔其苦。得解脫已為其說法。贊佛贊法贊菩薩眾。作是贊已心生歡喜。見其受樂如己無異今日道場同業大眾。發菩提心。應當如是不舍于苦而度眾生。相與人人等一痛切。五體投地心念口言。作是誓愿。(某甲)等從今日去乃至道場。于其中間在所生處。值善知識。常發無上菩提之心。若在三途及墮八難。常使憶念發菩提心。令菩提心相續不斷(一拜)  
　　今日道場同業大眾。當起勇猛之心殷重誓愿發菩提心。等一痛切五體投地歸依世間大慈悲父。  
　　南無彌勒佛　南無釋迦牟尼佛　南無勇施佛　南無清凈佛　南無清凈施佛　南無娑留那佛　南無水天佛　南無堅德佛　南無旃檀功德佛　南無無量菊光佛　南無光德佛　南無無憂德佛　南無那羅延佛　南無功德華佛　南無堅勇精進菩薩　南無金剛慧菩薩　南無無邊身菩薩　南無觀世音菩薩。  
　　又復歸依十方盡虛空界一切三寶。(某甲)等今于十方一切三寶前。發菩提心。從今已去乃至道場。行菩薩道誓不退還。恒作度脫眾生心。恒作安立眾生心。恒作覆護眾生心。眾生不得佛者。誓不先取正覺。仰愿十方一切諸佛。大地菩薩一切賢圣。現為我證。令(某甲)等一切行愿皆悉成就。  
　　今日道場同業大眾。設使歷劫行多種善。乃得人天華報。未得出世實果。壽終福盡還墮惡趣。身壞苦逼不能自免。自非立弘誓愿發廣大心。無由永離生死衰惱。相與今日唯當緣念諸佛。起堅固志發菩提心。發心功德不可稱量。諸佛菩薩說不能盡。如是善力不可思議。豈得不至心學在一意。大集經言。譬如百年闇室一燈能破。勿謂一念心輕而不努力。相與胡跪一心。合掌遍緣十方一切三寶。心念口言。(某甲)等今于十方一切諸佛前。于十方一切尊法前。于十方一切菩薩前。于十方一切賢圣前。胡跪合掌直心正念起殷重心。不放逸心。安住心。樂善心。度一切心。覆護一切心。等諸佛心。發菩提心。(某甲)等從今日去至坐道場。不著人天心。不起聲聞心。不起辟支佛心。唯起大乘心。求一切種智心成就阿耨多羅三藐三菩提心。唯愿十方盡虛空界。一切諸佛大地菩薩一切圣人。以本愿力現為我證。以慈悲力加助攝受。令(某甲)等今日發心在所生處堅固不退。若在三途及墮八難。于三界中受種種身。受種種苦。難堪難忍。誓不以苦故退失今日大心。寧入無間大火輪中。受種種苦。誓不以苦。故退失今日大心。此心此愿等諸佛心。同諸佛愿。重復至誠頂禮三寶。  
　　(某甲)等從今已去至于成佛。不舍二法。知一切法空。不舍一切眾生。相與至心等一痛切。五體投地心念口言。(某甲)等不為自身求無上菩提。為救濟一切眾生。取無上菩提。從今已去至于成佛。誓當荷負無量無邊一切眾生。起大慈悲盡未來際。眾生若有三途重罪六趣厄難。(某甲)等誓不避眾苦以身救護。令此眾生得安隱地。唯憑十方盡虛空界一切諸佛。  
　　南無彌勒佛　南無釋迦牟尼佛　南無蓮華光游戲神通佛　南無財功德佛　南無德念佛　南無善名功德佛　南無紅焰幢王佛　南無善游步功德佛　南無寶華游步佛　南無寶蓮華善住娑羅樹王佛　南無斗戰勝佛　南無善游步佛　南無周匝莊嚴功德佛　南無棄陰蓋菩薩　南無寂根菩薩　南無無邊身菩薩　南無觀世音菩薩。  
　　愿以大慈悲力現為我證。令(某甲)等今日發菩提心行菩薩道。在所生處具足成就。所到之地一切解脫。重復至誠五體投地。頂禮十方一切三寶(一拜)  
　　(某甲)等不為自身求無上菩提。為度十方一切眾生。取無上菩提。從今已去至于成佛。若有眾生愚癡黑闇。不識正法起諸異見者。復有眾生雖修道行不達法相者。如此眾生。乃至未來。(某甲)等誓以佛力法力賢圣力。種種方便令入佛慧。令此眾生具足成就一切種智。相與至心等一痛切五體投地。歸依十方盡虛空界一切諸佛。  
　　南無彌勒佛　南無釋迦牟尼佛　南無普光佛　南無普明佛　南無普凈佛　南無多摩羅跋旃檀香佛　南無旃檀光佛　南無摩尼幢佛　南無歡喜藏摩尼寶積佛　南無一切世間樂見上大精進佛　南無摩尼幢燈光佛　南無慧炬照佛　南無海德光明佛　南無金剛牢強普散金光佛　南無大強精進勇猛佛　南無大悲光佛　南無慈力王佛　南無慈藏佛　南無慧上菩薩　南無常不離世菩薩　南無無邊身菩薩　南無觀世音菩薩。  
　　仰愿諸佛諸大菩薩。大慈悲力。大智慧力。不思議力。無量自在力。降伏四魔力。斷除五蓋力。滅諸煩惱力。無量清凈業塵力。無量開發觀智力。無量開發無漏慧力。無量無邊神通力。無量度脫眾生力。無量覆護眾生力。無量安隱眾生力。無量斷除苦惱力。無量解脫地獄力。無量濟度餓鬼力。無量救拔畜生力。無量攝化阿修羅力。無量攝受人道力。無量盡諸天諸仙漏力。具足莊嚴十地力。具足莊嚴凈土力。具足莊嚴道場力。具足莊嚴佛果功德力。具足莊嚴佛果智慧力。具足莊嚴法身力。具足莊嚴無上菩提力。具足莊嚴大涅槃力。無量無盡功德力。無量無盡智慧力。以如是無量無邊自在不可思議力。不違本誓不違本愿。悉以施與十方一切四生六道及今日同發心者。必使皆得發心圓滿具足成就諸功德力。具足成就菩提愿力。具足成就菩提行力。今日十方若幽若顯。若怨若親若非怨親。四生六道有緣無緣。窮未來際一切眾生。以此懺法永得清凈。在所生處同得如愿。一向堅固心無退轉。等與如來俱成正覺。乃至后流一切眾生異于愿界。皆悉令入大愿海中。即得成就功德智慧。同諸菩薩滿十地行。具足一切種智莊嚴無上菩提。究竟解脫(一拜)  
發愿第五  
　　今日道場同業大眾。相與已得發大心竟。喜踴無量。宜復應發如是大愿。等一痛切五體投地。歸依世間大慈悲父。  
　　南無彌勒佛　南無釋迦牟尼佛　南無旃檀窟莊嚴勝佛　南無賢善首佛　南無善意佛　南無廣莊嚴王佛　南無金剛華佛　南無寶蓋照空自在王佛　南無虛空寶華光佛　南無琉璃莊嚴王佛　南無普現色身光佛　南無不動智光佛　南無降[仁-二+大]諸魔王佛　南無才光明佛　南無智慧勝佛　南無彌勒仙光佛　南無藥王菩薩　南無藥上菩薩　南無無邊身菩薩　南無觀世音菩薩。  
　　愿以不思議力同加覆護。令(某甲)等所有誓愿皆悉成就。在所生處常不忘失。究竟無上菩提。成等正覺(一拜)。各自心念口言。(某甲)等從今日去。愿生生世世在在處處。常得憶念發菩提心。令菩提心相續不斷。(某甲)等從今日去。愿生生世世在在處處。常得奉值無量無邊一切諸佛。常得供養。供養眾具皆悉滿足。(某甲)等從今日去。愿生生世世在在處處常。得護持大乘方等一切諸經。供養眾具皆悉滿足。(某甲)等從今日去。愿生生世世在在處處。常值十方無量無邊一切菩薩。供養眾具皆悉滿足。(某甲)等從今日去。愿生生世世在在處處。常值十方無量無邊一切賢圣。供養眾具皆悉滿足。(某甲)等從今日去。愿生生世世在在處處。常得奉報覆蔭慈恩。有所奉給隨心滿足。(某甲)等從今日去。愿生生世世在在處處。常得奉值和尚阿阇梨。所應供養隨念滿足。(某甲)等從今日去。愿生生世世在在處處。常得奉值大力國王。共興三寶使不斷絕。(某甲)等從今日去。愿生生世世在在處處。常得莊嚴諸佛國土。無有三毒八難之名。(某甲)等從今日去。愿生生世世在在處處。得四無礙智具六神通。恒在現前常不忘失。以此教化一切眾生。相與至心等一痛切。五體投地。歸依世間大慈悲父。  
　　南無彌勒佛　南無釋迦牟尼佛　南無世凈光佛　南無善寂月音妙尊智王佛　南無龍種上尊王佛　南無日月光佛　南無日月珠光佛　南無慧幡勝王佛　南無師子吼自在力王佛　南無妙音勝佛　南無常光幢佛　南無觀世燈佛　南無慧威燈王佛　南無法勝王佛　南無須彌光佛　南無須曼那華光佛　南無優曇缽羅華殊勝佛　南無大慧力王佛　南無阿閦毗歡喜光佛　南無無量音聲王佛　南無山海慧自在通王佛　南無大通光佛　南無才光佛　南無金海光佛　南無一切法常滿王佛　南無大勢至菩薩　南無普賢菩薩　南無無邊身菩薩　南無觀世音菩薩。  
　　又復歸命如是十方。盡虛空界一切三寶愿承諸佛諸大菩薩一切賢圣大悲心力。令(某甲)等所發誓愿所生之處隨心自在。(某甲)等從今日去。又愿生生世世在在處處。若有眾生。見我身色即得解脫。若入地獄。一切地獄變為凈土。一切苦緣變為樂具。令諸眾生六根清凈。身心安樂如第三禪。斷諸疑網發初無漏。(某甲)等從今日去。愿生生世世在在處處。若有眾生。得聞我聲心即安隱。滅除罪垢。得陀羅尼解脫三昧。具足大忍辯才不斷。俱登法云成等正覺。(某甲)等從今日去。愿生生世世在在處處。一切眾生得聞我名。皆悉歡喜得未曾有。若到三途斷除眾苦。若在人天盡諸有漏。所向自在無不解脫。(某甲)等從今日去。愿生生世世在在處處。于一切眾生。無有與奪之心。無有怨親之想。斷三毒根離我我所。信樂大法等行慈悲。一切和合猶如圣眾。(某甲)等從今日去。愿生生世世在在處處。于一切眾生心常平等猶如虛空。毀譽不動怨親一相。入深廣心學佛智慧。等視眾生如羅睺羅。滿十住業得一子地。離于有無常行中道。相與至心等一痛切。五體投地。歸依世間大慈悲父。  
　　南無彌勒佛　南無釋迦牟尼佛　南無寶海佛　南無寶英佛　南無寶成佛　南無寶光佛　南無寶幢幡佛　南無寶光明佛　南無阿閦佛　南無大光明佛　南無無量音佛　南無大名稱佛　南無得大安隱佛　南無正音聲佛　南無無限凈佛　南無月音佛　南無無限名稱佛　南無月光佛　南無無垢光佛　南無凈光佛　南無金剛藏菩薩　南無虛空藏菩薩　南無無邊身菩薩　南無觀世音菩薩。  
　　又復歸依如是十方盡虛空界一切三寶。  
　　愿(某甲)等與四生六道。以今懺悔發愿功德因緣。從今日去。至于菩提。行菩薩道無有疲厭。財法二施無有窮盡。智慧方便所作不空。隨根應病授以法藥。一切見聞同得解脫(某甲)等。又愿從今日去乃至菩提。行菩薩道無諸留難。所到之處常能作大佛事。建立道場。得心自在得法自在。一切三昧無不能入。開總持門顯示佛果。居法云地注甘露雨。滅除眾生四種魔怨。使得清凈法身妙果。(某甲)等今日所有眾愿。悉如十方諸大菩薩所發誓愿。所有眾愿。悉如十方諸佛本時。所發一切大愿。廣大如法性。究竟如虛空。愿(某甲)等得如所愿滿菩提愿。一切眾生皆悉隨從。得如所愿。仰愿十方一切諸佛。一切尊法。一切菩薩一切賢圣。以慈悲力現為我證。又愿一切天主一切仙主。一切善神一切龍神。以擁護三寶慈善根力。現為證知。令諸行愿隨心自在(一拜)  
發回向心第六  
　　今日道場同業大眾。已發菩提心竟。已發大誓愿竟。次應發回向心。相與至心等一痛切。五體投地。歸依世間大慈悲父。  
　　南無彌勒佛　南無釋迦牟尼佛　南無日光佛　南無無量寶佛　南無蓮華最尊佛　南無身尊佛　南無金光佛　南無梵自在王佛　南無金光明佛　南無金海佛　南無龍自在王佛　南無一切華香自在王佛　南無樹王佛。  
　　南無勇猛執持牢仗棄舍戰斗佛　南無內豐珠光佛　南無無量香光明佛　南無文殊師利菩薩　南無妙音菩薩　南無無邊身菩薩　南無觀世音菩薩。  
　　又復歸依十方盡虛空界一切三寶。愿以慈悲力現為我證(某甲)等愿過去所起一切善業。現前所起一切善業。未來當起一切善業。若多若少。若輕若重。悉以回施四生六道一切眾生。令諸眾生皆得道心。不向二乘。不向三有。同共回向無上菩提。又愿一切眾生所起善業。若過去若現在若未來。各各回施不向二乘。不向三有。同共回向無上菩提。今日道場同業大眾。相與發菩提心竟。發大誓愿竟。發回向心竟。廣大如法性。究竟如虛空。去來現在一切諸佛諸大菩薩一切賢圣。皆為證明。重復至誠頂禮三寶(一拜)。(某甲)等發心發愿其事已畢。喜踴無量。重復至心五體投地。奉為。  
　　國王帝主父母師長。歷劫親緣一切眷屬。善惡知識。諸天諸仙護世四王。主善罰惡守護持咒。五方龍王。龍神八部。一切靈只。過去現在窮未來際。一切怨親及非怨親。四生六道一切眾生。歸依世間大慈悲父。  
　　南無彌勒佛　南無釋迦牟尼佛　南無師子向佛　南無大強精進勇力佛　南無過去堅住佛　南無鼓音王佛　南無日月英佛　南無超出眾華佛　南無世燈明佛　南無休多易寧佛　南無寶輪佛　南無常滅度佛　南無凈覺佛　南無無量寶華明佛　南無須彌步佛　南無寶蓮華佛　南無一切眾寶普集佛　南無法輪眾寶普集豐盈佛　南無樹王豐長佛　南無圍繞特尊德凈佛　南無無垢光佛　南無日光佛。  
　　又復歸依過去無數劫諸佛大師海德如來。  
　　敬禮無量無邊盡虛空界無生法身菩薩。  
　　敬禮無量無邊盡虛空界無漏色身菩薩。  
　　敬禮無量無邊盡虛空界發心菩薩。  
　　敬禮興正法馬鳴大師菩薩。  
　　敬禮興像法龍樹大師菩薩。  
　　敬禮十方盡虛空界無邊身菩薩。  
　　敬禮十方盡虛空界救苦觀世音菩薩。  
　　贊佛咒愿。  
　　大圣世尊　　巍巍堂堂　　神智妙達 
　　眾圣中王　　形遍六道　　體散十方 
　　頂肉髻相　　項出日光　　面如滿月 
　　妙色金莊　　儀容挺特　　行止安詳 
　　威震大千　　群魔驚遑　　三達洞照 
　　眾邪潛藏　　見惡必救　　濟苦為糧 
　　度生死岸　　為行舟航  
　　故號如來應供正遍知明行足善逝世間解無上士調御丈夫天人師佛世尊。度人無量拔生死苦。以此發心功德因緣。仰愿。  
　　當今皇帝(舊云大梁皇帝)皇太子殿下。國家眷屬。從今日去至于道場。亡身為法如薩陀波侖。大悲滅罪如虛空藏。能遠聽法如琉璃光。善解難法如無垢藏。又愿(某甲)等所生父母歷劫親緣。從今日去至于道場。散形空界如無邊身。具十功德如高貴德王。聞法歡喜猶如無畏。神力勇猛如大勢至。又愿(某甲)等和尚阿阇梨同學眷屬。上中下座一切知識。從今日去至于道場。各得無畏如師子王。影響大化猶如寶積。聞聲濟苦如觀世音。善能咨問如大迦葉。又愿(某甲)等出家在俗信施檀越。善惡知識各及眷屬。從今日去至于道場。解諸危厄猶如救脫。相貌端嚴猶如文殊。能舍業障如棄陰蓋。設最后供等于純陀。又愿諸天諸仙護世四王。聰明正直天地虛空。主善罰惡守護持咒。五方龍王龍神八部。幽顯靈只各及眷屬。從今日去至于道場。大慈普覆如阿逸多。精進護法如不休息。遠證讀誦猶。如普賢。為法焚身猶如藥王。又愿十方一切怨親及非怨親。四生六道一切眾生各及眷屬。從今日去至于道場。心無愛染如離意女。微妙巧說如勝鬘夫人。能行精進如釋迦文。所有善愿等無量壽。所有威神如諸天王。不可思議如維摩詰。一切功德各成就。無量佛土悉莊嚴。仰愿十方盡虛空界。無量無邊諸大菩薩一切賢圣。以慈悲心同加攝受。救護拯接所愿圓滿。信心堅固德業日遠。慈育四生等如一子。令諸眾生得四無量心。得六波羅蜜。十受修禪。三愿廣被。應念見佛皆如勝鬘。一切行愿畢竟成就等與如來。俱登正覺(拜)  
慈悲道場懺法卷第三 
 顯果報第七  
　　今日道場同業大眾。前已具述罪惡過患。以過患故乖于勝業。以不善業。所以墜墮三途備歷惡趣。及生人間受諸苦報。皆由過去宿對因緣。舍身受身無暫停息。是以諸佛諸大菩薩。神通天眼。見三界內一切眾生。福盡隨業墮于苦處。見無色界樂著定心。不覺命終墮于欲界。以福盡故受禽獸形。色界諸天亦復如是。從清凈處墮在欲界。既在不凈還受欲樂。六天福盡退墮地獄。于地獄中受無量苦。又見人道。就人道中以十善力資得人身。惡緣雜染復有多苦。壽盡多墮諸惡趣中。又見畜生道一切眾生受諸苦惱。鞭杖驅馳負重致遠困苦疲劇。項領穿破熱鐵燒烙。又見餓鬼常苦饑渴。恒被火燒猶如劫盡。若無微善永不解脫。有片福者劣得人身。多病短命以自莊嚴。大眾當知。善惡二輪未曾暫輟。果報連環初無休息。貧富貴賤隨行所生。非有無因而妄招果。所以經言。為人豪貴國王長者。從禮事三寶中來。為人大富。從布施中來。為人長壽。從持戒中來。為人端正。從忍辱中來。為人勤修無有懈怠。從精進中來。為人才明遠達。從智慧中來。為人音聲清徹。從歌詠三寶中來。為人潔凈無有疾病。從慈心中來。為人長大恭敬人故。為人短小。輕蔑人故。為人丑陋。喜嗔恚故。生無所知。不學問故。為人顓愚。不教他故。為人喑啞。謗毀人故。為人下使。負他債故。為人丑黑。遮佛光明故。生在裸國。輕衣唐突。勝己故。生馬蹄國著屐。勝己前行故。生穿胸國。布施作福悔惜心故。生獐鹿中。驚怖人故。生墮龍中。喜調戲故。身生惡瘡。鞭撻眾生故。人見歡喜。見人歡喜故。喜遭縣官。籠系眾生故。聞說法語。于中兩舌亂人聽受。后墮耽耳狗中。聞說法語心不餐采。后生長耳驢中。慳貪獨食。墮餓鬼中。出生為人貧窮饑餓。惡食飼人。后墮豬豚蜣螂之中。劫奪人物。后墮羊中。人生剝皮食啖其肉。喜偷盜人。后生牛馬。為人下使喜作妄語傳人惡者。死入地獄烊銅灌口。拔出其舌以牛耕之。罪畢得出生鴝[名*鳥]中。人聞其聲無不驚怖。皆言變怪咒令其死。喜飲酒醉。后墮沸屎泥梨之中罪畢得出生猩猩中。猩猩業畢后得為人。頑無所知人不齒錄。貪人力者。后生象中。夫處富貴。為人上者鞭杖捶打告訴無地。如是等人死入地獄。數干萬歲受諸苦報。從地獄出墮水牛中。貫穿鼻口挽船牽車。還復受彼大杖打撲償往宿殃。為人不凈。從豬中來慳貪不恕己者。從狗中來。佷戾自用。從羊中來。為人輕躁不能忍事。從獼猴中來。身體腥臭。從魚鱉中來。為人含毒。從蛇中來。人無慈心。從虎狼中來。  
　　今日道場同業大眾。人生世間多病短命。種種痛苦不可具說。皆由三業構造所得能令行人嬰三途報。所以有三途者。人有三毒貪恚愚癡。又復三惡。口常言惡。心常念惡。身常行惡。以此六事。能滅人身常苦常惱無有休息。于此命終孤魂獨逝。慈親孝子不能相救。倏忽之間到閻羅所。地獄獄卒不問尊卑。但案罪錄檢挍生時善惡多少。神識自首不敢隱匿。以是因緣隨業至趣苦樂之地。身自當之。杳杳冥冥別離長久。道路不同會見無期。又諸天神記人善惡。乃至毛發無片遺漏。善人行善獲倍億壽。惡人行惡命短苦長。如是輪轉又墮餓鬼。從餓鬼脫生畜生中。罪苦難忍。受之無竟。  
　　今日道場同業大眾。各自覺悟起慚愧心。經言。作善得善作惡得惡。而五濁惡世不可作惡。善不失善報。為惡自招殃。莫言輕脫。立此懺法。經言。莫輕小善以為無福。水滴雖微漸盈大器。小善不積無以成圣。莫輕小惡以為無罪。小惡所積足以滅身。大眾當知。吉兇禍福皆由心作。若不作因亦不得果。殃積罪大肉眼不見。諸佛所說誰敢不信。我等相與生世強健。復不勤學自力行善。臨窮方悔亦何所及。今已共見一切過患。如經所說。自知其罪豈得不思舍惡從善。今生若復不能用心。判舍此形必墮地獄。何以知之。今見為罪之時。未嘗不以含毒猛烈懷恨深重。若嗔一人必欲令死。若嫉一人惡見其好。若毀一人必陷苦處。若鞭一人窮天楚毒。忿恚暴害不避尊卑。惡罵丑言無復高下。聲震若雷。眼中火現。至于為福之時。善心微劣。始欲為多末遂減少。初欲速營續后且住。心既不至日月推遷。如是進退遂就忘失。是為作罪之時心氣剛強。為福之時志意劣弱。今以弱善之因。求離強惡之報。豈可妄得。經云。懺悔無罪不滅。每至懺悔之時。必須五體投地如大山崩。此云不惜身命。為滅罪因緣故。殷勤督勵。(某甲)等相與各省。今生已來已曾幾過。作此忿責。不惜身命捍勞忍苦。作此懺悔。暫時禮拜已。言氣力不堪。或暫端坐。復言。應須消息。或言。四體不可過勞宜應將養。不可使困。一伸腳眠差如不死。何處復憶我應禮佛。掃塔涂地辦所難辦。且經教所明。未見一善從懶墮懈怠中生。亦未曾見有一善法從憍慢自恣中得。(某甲)等今日雖有其形。心多背道。何以知然。今試撿挍從旦至中。從中至暮。從暮至夜。從夜至曉。乃至一時一刻一念一頃。無有片心念三寶四諦。無有片心報父母恩。無有片心報師長恩。無有片心欲布施持戒忍辱精進。無有片心欲學禪定修智慧業。清白之法。無一可論。煩惱重障。森然滿目若不作此撿察。亦自言我功德不少有小。片善。而生恃賴言我能作他不能作。言我能行他不能行。意氣高傲傍若無人。追此而言實可羞恥。今于大眾前披誠發露懺悔眾罪。愿布施歡喜將來無障。大眾亦宜自浣身心。果報之征具如向說。豈得自寬不求舍離。大眾莫言。我無是罪。我既無罪。何須懺悔。若有此念。愿即除滅。且幾微小失已成大咎。瞥然之恨嗔恚便起。性與習成難可改革。心不可縱。意不可逞。若能抑忍則煩惱可除。如其怠惰未見濟度。(某甲)等今日仰承諸佛慈悲念力諸大菩薩本誓愿力。說罪業報應教化地獄經。宜各靜慮一心諦聽。如是我聞。一時佛住王舍城耆阇崛山中。與菩薩摩訶薩及聲聞眷屬俱。亦與比丘比丘尼優婆塞優婆夷及諸天龍鬼神等。皆悉集會。爾時信相菩薩白佛言。世尊。今有地獄餓鬼畜生奴婢貧富貴賤種類若干。凡有眾生聞佛說法。如孩子得母。如病得醫。如裸得衣。如闇得燈。世尊說法利益眾生。亦復如是。爾時世尊觀時已至。知諸菩薩勸請殷勤。即放眉間白毫相光。照于十方無量世界。地獄休息苦病安寧。爾時一切受罪眾生。尋佛光明來詣佛所。繞佛七匝至心作禮。勸請世尊。廣宣道化。令諸眾生得蒙解脫。  
　　今日道場同業大眾。我今至誠勸請諸佛。亦復如是。愿諸眾生同得解脫。相與至心等一痛切。五體投地。勸請十方盡虛空界一切諸佛。愿以慈悲力。救諸苦惱令得安樂。又復勸請世間大慈悲父。  
　　南無彌勒佛　南無釋迦牟尼佛　南無梵天佛　南無不退轉輪成首佛　南無大興光王佛　南無法種尊佛　南無日月燈明佛　南無須彌佛　南無大須彌佛　南無超出須彌佛　南無香像佛　南無圍繞香勛佛　南無凈光佛　南無香自在王佛　南無大集佛　南無香光明佛　南無大光佛　南無無量光明佛　南無師子游戲菩薩　南無師子奮迅菩薩　南無堅勇精進菩薩　南無金剛慧菩薩　南無無邊身菩薩　南無觀世音菩薩　南無佛陀　南無達摩　南無僧伽。  
　　又復歸依如是十方盡虛空界一切三寶(一拜)  
　　大慈大悲。唯愿救拔一切苦惱。令諸眾生即得解脫。改往修來不復為惡。從今日去。畢竟不復墮于三途。身口意凈不念人惡。離諸業障得清凈業。一切眾邪不復更動。常行四等精進勇猛。植眾德本所為無量。舍身受身恒生福地。念三途苦發菩提心。行菩薩道不休不息。六度四等常得現前。三明六通如意自在。出入游戲諸佛境界。等與菩薩俱成正覺。  
　　今日道場同業大眾。起怖畏心。起慈悲心。一心一意攝耳諦聽。爾時世尊放眉間白毫相光。遍照六道一切眾生。時信相菩薩為愍念諸眾生故。即從座起前至佛所。胡跪合掌白佛言。世尊。今有眾生。為諸獄卒剉碓斬身。從足斬之乃至其頂斬之已訖。巧風吹活還復斬之。受此苦報無有休息。何罪所致。佛言。是諸眾生以前世時不信三尊。不知供養。不孝父母。興惡逆心。屠兒魁膾斬害眾生。以是因緣故獲斯罪。  
　　復有眾生身體頑痹。眉須墮落舉身洪爛。鳥棲鹿宿人跡斷絕。親族棄舍人不喜見。如是惡報名之癩病。以何因緣故得此罪。佛言。以前世時不信三尊。不孝父母。破塔壞寺。剝奪道人。斫射圣賢。傷害師長。嘗無反覆。背恩忘義。常行狗犬。玷污所尊。不避親疏。無有慚愧。以是因緣故獲斯罪。  
　　復有眾生身體長大。聾騃無足宛轉腹行。唯食泥土以自活命。為諸小蟲之所噆食。晝夜受苦無有休息。何罪所致。佛言。以前世時為人自用。不信好言。不孝父母。達戾反逆。或為地主。及作大臣。四鎮方伯。州郡令長。里禁督護。恃其威勢侵奪民物。無有道理使民窮苦。以是因緣故獲斯罪。  
　　復有眾生。兩目失明都無所見。或抵樹木。或墮溝坑。于是死已更復受身。既得生已還復如是。何罪所致。佛言。以前世時不信罪福。障佛光明。縫闇他眼籠閉眾生。皮囊盛頭不得所見。以是因緣故獲斯罪。  
　　今日道場同業大眾。如經所說。大可怖畏。我等亦可已作是罪。無明所覆不自憶知。如是等罪無量無邊。于未來世方受苦報。今日至心等一痛切。五體投地稽顙求哀。慚愧改悔。已作之罪因懺除滅。未作之罪從今清凈。仰愿十方一切諸佛。  
　　南無彌勒佛　南無釋迦牟尼佛　南無開光明佛　南無月燈光佛　南無月光佛　南無日月光明佛　南無火光明佛　南無集音佛　南無最威儀佛　南無光明尊佛　南無蓮華軍佛　南無蓮華響佛　南無多寶佛　南無師子吼佛　南無師子音佛　南無精進軍佛　南無金剛踴躍佛　南無度一切禪絕眾疑佛　南無寶大侍從佛　南無無憂佛　南無地力持勇佛　南無最踴躍佛　南無師子作菩薩　南無棄陰蓋菩薩　南無寂根菩薩　南無常不離世菩薩　南無無邊身菩薩　南無觀世音菩薩　南無佛陀　南無達摩　南無僧伽。  
　　大慈大悲救護拯接。令諸眾生即得解脫。為諸眾生滅除地獄餓鬼畜生等業。令諸眾生畢竟不復受諸惡報。令諸眾生舍三途苦。悉到智地令得安隱究竟樂處。以大光明滅諸癡闇。廣為分別甚深妙法。使得具足。無上菩提成等正覺。  
　　今日道場同業大眾。重復至誠一心諦聽。信相菩薩白佛言。世尊。復有眾生。謇吃喑啞口不能言。若有所說不能明了。何罪所致。佛言。以前世時誹謗三尊。輕毀圣道。論他好惡。求人長短。強誣良善。憎嫉賢人。以是因緣故獲斯罪。  
　　復有眾生。腹大頸細不能下食。若有所食變為膿血。何罪所致。佛言。以前世時偷盜眾食。或為大會施設肴膳。私取麻米屏處食之。慳惜己物但貪他有。常行惡心與人毒藥氣息不通。故獲斯罪。  
　　復有眾生。常為獄卒之所燒炙。熱鐵灌身。鐵釘釘之。釘之既訖自然火起。焚燒其身悉皆焦爛。何罪所致。佛言。以前世時坐為針師。傷人身體不能差病。誑他取物令他痛苦。故獲斯罪。  
　　復有眾生常在鑊中。牛頭阿旁手捉鐵叉。叉著鑊中煮之令爛。還即吹活而復煮之。何罪所致。佛言。以前世時屠殺眾生。湯灌搣毛不可限量。以是惡業故獲斯罪。  
　　今日道場同業大眾。如經所說。大可怖畏。我等不知在何道中。已作如是無量惡業。于未來世方嬰劇報。亦可即身應見此苦。謇吃喑啞口不能言。或復大腹小頸不能下食。人生何定。今日雖安明亦難保。果報一來不可得脫。宜各人人覺悟此意。直心正念莫復余想。等一痛切五體投地。普為今日四生六道一切眾生已受苦者未受苦者。歸依世間大慈悲父。  
　　南無彌勒佛　南無釋迦牟尼佛　南無自在王佛　南無無量音佛　南無定光明佛　南無寶光明佛　南無寶蓋照空佛　南無妙寶佛　南無諦幢佛　南無梵幢佛　南無阿彌陀佛　南無殊勝佛　南無集音佛　南無金剛步精進佛　南無自在王神通佛　南無寶火佛　南無凈月幢稱光明佛　南無妙樂佛　南無無量幢幡佛　南無無量幡佛　南無大光普遍佛　南無寶幢佛　南無慧上菩薩　南無常不離世菩薩　南無無邊身菩薩　南無觀世音菩薩　南無佛陀　南無達摩　南無僧伽。  
　　又復歸依如是十方盡虛空界一切三寶。  
　　仰愿諸佛諸大菩薩大慈大悲。救護一切受苦眾生。以神通力滅除惡業。令諸眾生畢竟不復墮于苦處。得清凈趣得清凈生。功德滿足不可窮盡。舍身受身恒值諸佛。同諸菩薩俱登正覺。  
　　今日道場同業大眾。重加心力攝耳諦聽。信相菩薩白佛言。世尊。復有眾生。在火城中煻煨齊心。四門雖開到則自閉。東西馳走不能得出。為火燒盡。何罪所致。佛言。以前世時焚燒山澤。決撤陂池。火炮雞子。使諸眾生淤煨而死。以是因緣故獲斯罪。  
　　復有眾生常在雪山。寒風所吹皮肉剝裂。求死不得求生不得。苦毒萬端不可堪忍。何罪所致。佛言。以前世時橫道作賊。剝奪人衣以自資養。冬月隆寒裸他凍死。皮剝牛羊苦痛難忍。以是因緣故獲斯罪。  
　　復有眾生。常在刀山劍樹之上。若有所捉。即便割傷支節斷壞。痛毒辛酸不可堪忍。何罪所致。佛言。以前世時屠殺為業。烹害眾生屠割剝裂。骨肉分離頭腳星散。懸于高格稱量而賣。或復生懸痛不可忍。以是惡業故獲斯罪。  
　　復有眾生五根不具。何罪所致。佛言。以前世時飛鷹走狗彈射鳥獸。或破其頭。或斷其足。生搣其翼使受痛苦。以是惡業故獲斯罪。  
　　今日道場同業大眾。如經所說。大可怖畏。相與至心等一痛切。五體投地。普為十方一切眾生已受苦者當受苦者。歸依世間大慈悲父。  
　　南無彌勒佛　南無釋迦牟尼佛　南無凈光佛　南無寶王佛　南無樹根華王佛　南無維衛莊嚴佛　南無開化菩薩佛　南無見無恐懼佛　南無一乘度佛　南無德內豐嚴王佛　南無金剛堅強消伏壞散佛　南無寶火佛　南無寶月光明佛　南無賢最佛　南無寶蓮華步佛　南無壞魔羅網獨步佛　南無師子吼力佛　南無悲精進佛　南無金寶光明佛　南無無量尊豐佛　南無無量尊離垢王佛　南無德首佛　南無藥王菩薩　南無藥上菩薩　南無無邊身菩薩　南無觀世音菩薩。  
　　又復歸依如是十方盡虛空界一切三寶。  
　　愿以大慈大悲。救拔十方一切眾生。令現受苦者即得解脫。當受苦者畢竟斷除。畢竟不復墮于惡趣。從今日去至于道場。除三障業。滅五怖畏。功德智慧具足莊嚴。攝取一切眾生。同共回向無上菩提。成等正覺。  
　　今日道場同業大眾。重復增到一心諦聽。信相菩薩白佛言。世尊。復有眾生。癵躄背僂腰寬不隨。腳跛手折不能行步。何罪所致。佛言。以前世時為人憯克。行道安槍。或施射戈陷墜眾生。以是惡業故獲斯罪。  
　　復有眾生。為諸獄卒縶系其身。枷桁苦厄不能得免。何罪所致。佛言。以前世時網捕眾生。籠系六畜。或為宰主令長貪取民物。抂系良善。冤訴無所。以是惡業故獲斯罪。  
　　復有眾生。或顛或癡或狂或騃。不別好丑。何罪所致。佛言。以前世時飲酒醉亂。犯三十六失。后得癡身。猶如醉人不別尊卑。以是惡業故獲斯罪。  
　　復有眾生。其形短小陰藏甚大。挽之身疲。皆復進引。行步坐臥以之為妨。何罪所致。佛言。以前世時持生販賣。自譽己物毀他財寶。巧弄升斗躡秤前后。以是惡業故獲斯罪。  
　　今日道場同業大眾。如佛所說大可怖畏。相與至心等一痛切。五體投地。為今日現受苦一切眾生。當受苦一切眾生。乃至六道現受當受一切眾生。又奉為父母師長信施檀越善惡知識廣及十方一切眾生。歸依世間大慈悲父。  
　　南無彌勒佛　南無釋迦牟尼佛　南無無數精進興豐佛　南無無言勝佛　南無無愚豐佛　南無月英豐佛　南無無異光豐佛　南無逆空光明佛　南無最清凈無量幡佛　南無好諦住唯王佛　南無成就一切諸剎豐佛　南無凈慧德豐佛　南無凈輪幡佛　南無琉璃光最豐佛　南無寶德步佛　南無最清凈德寶佛　南無度寶光明塔佛　南無無量慚愧金最豐佛　南無文殊師利菩薩　南無普賢菩薩　南無無邊身菩薩　南無觀世音菩薩。  
　　又復歸依如是十方盡虛空界一切三寶。  
　　(某甲)等今日承佛力法力諸菩薩力。為其稽顙求哀懺悔。若已受苦者。以佛菩薩大慈悲力。令即解脫。未受苦者。從今日去至于道場。畢竟不復墮于惡趣。離八難苦。受八福生。得諸善根。成就平等。具足智慧。清凈自在。同與如來俱登正覺。  
　　今日道場同業大眾。宜加用心攝耳諦德。信相菩薩復白佛言。世尊。復有眾生。其形極丑身黑如漆。兩耳復青。高頰俱阜。皰面平鼻。兩眼黃赤。牙齒疏缺。口氣腥臭。矬短擁腫。大腹小腰。腳復繚戾。僂脊凸肋。費衣健食。惡瘡膿血。水腫干消疥癩癰疽。種種諸惡集在其身。雖親附人。人不在意。若他作罪橫羅其殃。永不見佛。永不聞法。不識菩薩。賢圣。從苦入苦不得休息。何罪所致。佛言。以前世時為子不孝父母。為臣不忠其君。為上不敬其下。為不下恭其上。朋友不賞其信。鄉黨不以義從。朝廷不以其爵。斷事不以其道。心意顛倒無有其度。殺害君臣。輕凌尊長。罰國掠民。攻城破塢。偷劫盜竊。惡業非一。美己惡人。侵凌孤老。誣謗賢善。輕慢師長。欺誑下賤。一切罪業悉具犯之。眾罪業故故獲斯罪。  
　　爾時諸受罪人。聞佛世尊作如是說。號泣動地淚下如雨。而白佛言。唯愿世尊。久住說法。化我等輩令得解脫。佛言。若我久住此世。薄福之人不種善根。謂我常在不念無常。善男子。譬如嬰兒母常在側。于母不生難遭之想。若母去時便生渴仰思戀之心。母方還來悉乃生喜。善男子。我今亦復如是。知諸眾生善惡業緣受報好丑。故般涅槃。于時世尊即于受罪眾生。而說偈言。  
　　水流不常滿　火猛不久然　日出須臾沒　月滿已得虧　尊榮豪貴者　無常復過是　念當勤精進　頂禮無上尊。  
　　爾時世尊說此偈已。諸受罪人銜悲白佛言。世尊。一切眾生作何善行得離斯苦。佛言善男子當勤孝養父母。敬事師長。歸奉三尊。勤行布施持戒忍辱精進禪定智慧慈悲喜舍。怨親平等無有二相。不欺孤老。不輕下賤護人猶己。不起惡念。汝等若能如是修行。則為已得報佛之恩。永離三途無復眾苦。佛說是經已。菩薩摩訶薩。即得阿耨多羅三藐三菩提。聲聞緣覺即得六通三明具八解脫。其余大眾皆得法眼凈。若有眾生得聞是經。不墮三途八難之處。地獄休息苦痛安寧。信相菩薩白佛言。世尊。當何名斯經。菩薩摩訶薩云何奉持。佛告信相菩薩。善男子。此經名為罪業報應教化地獄經。當奉持。之廣令流布。功德無量。時諸大眾聞說此法。一心歡喜。頂戴奉行。  
　　今日道場同業大眾。如佛所說。大可怖畏。相與今日起怖畏心。起慈悲心。承諸佛力行菩薩道。念地獄苦發菩提心。當為今日現受地獄道苦一切眾生。現受餓鬼道苦一切眾生。現受畜生道苦一切眾生。乃至六道現受苦者。一心一意為其禮懺。令此眾生悉得解脫。我等若不勤行方便轉禍為福者。則于一一地獄皆有罪分。相與至心。當念父母師長親戚眷屬未來應受苦報。亦念自身未來現在方嬰此苦。等一痛切五體投地。至誠懇惻至到用心。愿令一念感十方佛。一拜斷除無量眾苦。若六道中已受苦者。以佛力法力賢圣力。令此眾生即蒙解脫。若六道中未受苦者。以佛力法力諸賢圣力。令此眾生永得斷除。從今日去。畢竟不復墮于惡趣。除三障業隨念往生。滅五怖畏自在解脫。勤修道業不休不息。妙行莊嚴過法云地。入金剛心成等正覺。  
　　今日道場同業大眾。重復用心。攝耳諦聽。善思念之。雜藏經說時有一鬼。白目連言。我兩肩有眼。胸有口鼻。而無有頭。何罪所致。目連答言。汝前世時恒作魁膾弟子。若殺人時汝常歡喜。以繩結挽。以是因緣故受此罪。此是華報。果在地獄。復有一鬼。白目連言。我此身形常如塊肉。無有手足眼耳鼻等。恒為。蟲鳥之所食啖。如是苦痛難堪難忍。何罪所致。目連答言。汝前世時常與他藥。令諸眾生命不全活。以是因緣故獲斯罪。此是華報。果在地獄。  
　　復有一鬼。白目連言。我腹極大咽喉如針。窮年卒歲不得飲食。何罪所致。目連答言。汝前世時作聚落主。自恃豪貴飲酒縱橫。輕欺他人。奪其飲食。饑困一切。以是因緣故獲斯罪。此是華報。果在地獄。  
　　復有一鬼。白目連言。我一生來。有二熱鐵輪。在兩腋下。舉身焦爛。何罪所致。目連答言。汝前世時與眾作餅。盜取二番挾兩腋下。以是因緣故獲斯罪。此是華報。果在地獄。復有一鬼。白目連言。我常以物自幪籠頭。畏人來殺心常怖懼。何罪所致。目連答言。汝前世時淫犯外色。常畏人見。或畏夫主捉縛打殺。常懷恐怖故受此罪。此是華報。果在地獄。  
　　今日道場同業大眾。如經所說。豈得不人。人生大怖畏。相與無始已來至于今日。已應作如是無量罪惡。如是等罪皆因無明無慈悲心。以強陵弱傷害眾生。作如是罪乃至盜竊他物。迷惑失道。讒謗賢善。作種種罪。如是罪報。于惡道中必受其苦。今日至心等一痛切五體投地。普為六道已受苦者當受苦者。求哀禮懺。奉為父母師長一切眷屬。求哀禮懺。亦為自身。求哀禮懺。已作之罪愿乞除滅。未作之罪不敢復作。唯愿世間大慈悲父。  
　　南無彌勒佛　南無釋迦牟尼佛　南無蓮華尊豐佛　南無凈寶興豐佛　南無電燈幡王佛　南無法空燈佛　南無一切眾德成佛　南無賢幡幢王佛　南無一切寶致色持佛　南無斷疑拔欲除冥佛　南無意無恐懼威毛不豎佛　南無師子佛　南無名稱遠聞佛　南無法名號佛　南無奉法佛　南無法幢佛。  
　　南無大勢至菩薩　南無常精進菩薩　南無不休息菩薩　南無虛空藏菩薩　南無無邊身菩薩　南無觀世音菩薩。  
　　以大慈大悲。救護六道現受苦當受苦一切眾生。令此眾生即得解脫。以神通力。斷除惡道及地獄業。令諸眾生從今日去至于道場。畢竟不復墮于惡趣。舍苦報身得金剛身。四等六度常得現前。四辯六通如意自在。勇猛精進不休不息。乃至進修滿十地行。還復度脫一切眾生。  
慈悲道場懺法卷第四 
 顯果報第七之余  
　　今日道場同業大眾。重加至誠一心諦聽。佛在王舍城迦闌陀竹園。爾時目連從禪定起游恒水邊。見諸餓鬼受罪不同。時諸餓鬼各起敬心。來問目連往昔因緣。一鬼問言。我一生來恒抱饑渴。欲至廁上取糞啖之。廁上大力鬼。以杖打我初不得近。何罪所致。目連答言。汝為人時作佛圖主。有客比丘來寺乞食。而汝慳惜不與客食。待客去后乃行舊住。緣汝無道慳惜眾物。以是因緣故獲斯罪。汝今華報。果在地獄。  
　　復有一鬼。問目連言。我一生來肩上有大銅瓶。盛滿烊銅。以杓取之還自灌頭。痛苦難忍。何罪所致。目連答言。汝為人時作寺維那知大眾事。有一瓶酥藏著屏處。不依時行。待客去后乃行舊住。酥是招提之物一切有分。緣汝無道慳惜眾物。以是因緣故獲斯罪。汝今華報。果在地獄。  
　　復有一鬼。問目連言。我一生來常吞熱鐵丸。何罪所致。目連答言。汝為人時作沙彌子。取清凈水作石蜜漿。石蜜堅大。汝起盜心打取少許。大眾未飲汝盜一口。以是因緣故獲斯罪。此是華報。果在地獄。  
　　今日道場同業大眾。如目連所見大可怖畏。我等亦可經作此罪。無明所覆不自憶知。既有如是無量罪業。于未來世受苦報者。今日至心等一痛切。五體投地慚愧懺悔。愿乞除滅。又復普為十方盡虛空界一切餓鬼。求哀懺悔。又奉為父母師長。求哀懺悔。又為同壇尊證上中下座求哀懺悔。又為善惡知識廣及十方無窮無盡四生六道一切眾生。求哀懺悔。若已作之罪因今除滅。未作之罪不敢復造。仰愿十方一切諸佛。  
　　南無彌勒佛　南無釋迦牟尼佛　南無拘樓孫佛　南無拘那含牟尼佛　南無迦葉佛　南無師子佛　南無明焰佛　南無牟尼佛　南無妙華佛　南無華氏佛　南無善宿佛　南無導師佛　南無大臂佛　南無大力佛　南無宿王佛　南無修藥佛　南無名相佛　南無大明佛　南無炎肩佛　南無照曜佛　南無日藏佛　南無月氏佛　南無眾炎佛　南無善明佛　南無無憂佛　南無師子游戲菩薩　南無師子奮迅菩薩　南無無邊身菩薩　南無觀世音菩薩　南無佛陀　南無達摩　南無僧伽。  
　　大慈大悲救拔十方現受餓鬼道苦一切眾生。又愿救拔十方地獄道畜生道人道一切眾生無量眾苦。令諸眾生即得解脫。斷三障業。無五怖畏。八解洗心。四弘被物。面奉慈顏咨承妙教。不起本處諸漏永盡。隨念俯應遍諸佛土。愿行早圓造成正覺(一拜)  
　　今日道場同業大眾。重復至誠一心諦聽。爾時佛在王舍城城東南有一池水。屎尿污穢盡入其中。臭不可近。有一大蟲生此水中。身長數丈無有手足。宛轉低昂觀者數千。阿難往見。具以啟佛。佛與大眾共詣池所。大眾念言。今日如來當為眾會說蟲本末。佛告大眾。維衛佛泥洹后時有塔寺。有五百比丘經過寺中。寺主歡喜請留供養。盡心供饌無有遺惜。后有五百商人。入海采寶還過塔寺。見五百比丘精勤行道。并各發心欣然共議。福田難遇當設薄供。人舍一珠。得五百摩尼珠以寄寺主。寺主后時生不善心。圖欲獨取不為設供。大眾問言。賈客施珠應當設供。寺主答言。是珠施我。若欲奪珠糞可與汝。若不時去割汝手足投之糞坑。眾念其癡默然各去。緣是罪惡受此蟲身。后入地獄又受眾苦。  
　　佛在王舍城。又見一眾生其舌長大。鐵釘釘舌熾然火起。終日竟夜備受楚痛。目連問佛。此何罪報今受此苦。佛答目連。此人昔時經作寺主。呵罵驅遣諸客比丘。不與飲食。不同供養。以是因緣故獲斯罪。又有眾生身體長大。頭上有鑊熾然火燒。滿中烊銅從四面出灌其身上。乘虛而行無有休息。目連問佛。此何等罪今受此苦。佛答目連。此人昔時作寺知事。檀越送油。不以分與諸客比丘。待客去后乃分舊住。以是因緣故獲斯罪。  
　　又一眾生熾然鐵丸。從身上入從身下出。乘虛而行苦痛難忍。目連問佛。此何等罪今受此苦。佛答目連。此人往昔作沙彌子。盜眾園中果子七枚。死入地獄受無量苦。余業未盡故獲斯罪。  
　　又見大魚一身百頭頭頭各異墮他網中。世尊見已。入慈三昧乃喚此魚。魚即時應。世尊問言。汝母何在。答言。母在廁中作蟲。佛語諸比丘。此大魚者。迦葉佛時作三藏比丘。以惡口故受多頭報。其母爾時受其利養。以是因緣作廁中蟲。佛言。得此報者。皆由眾生惡口粗強。宣傳彼此斗亂兩家。死入地獄。獄卒燒熱鐵鎞。表里洞赤以烙其舌。復燒鐵鉤。鉤有三刃利如鋒铓。以斷其舌。復以牛梨耕破其舌。復燒鐵杵刺其咽中。數千萬劫罪畢。乃出生鳥獸中。佛言。若有眾生論說君主父母師長其罪過是。  
　　今日道場同業大眾。聞佛此言大可怖畏。今善惡二途皎然可見。罪福果報諦了無疑。唯應努力勤行懺悔。相與披經具見此事。若不努力小復懈退。我今所作何由得辦。譬如歉乏之人心注百味。于其饑惱終無濟益。故知欲求勝妙法。欲度脫眾生者。不可止在于心。既在心事。宜自努力勤而行之。相與至心等一痛切五體投地。為地獄道餓鬼道畜生道人道一切眾生。求哀禮懺。又為父母師長善惡知識并及自身一切眷屬。求哀禮懺。若已作之罪愿乞除滅。未作之罪不敢復作。仰愿世間大慈悲父。  
　　南無彌勒佛　南無釋迦牟尼佛　南無提沙佛　南無明曜佛　南無持鬘佛　南無功德明佛　南無示義佛　南無燈曜佛　南無興盛佛　南無藥師佛　南無善濡佛　南無白毫佛　南無堅固佛　南無福威德佛　南無不可壞佛　南無德相佛　南無羅睺佛　南無眾主佛　南無梵聲佛　南無堅際佛　南無不高佛　南無作明佛　南無大山佛　南無金剛佛　南無將眾佛　南無無畏佛　南無珍寶佛　南無師子幡菩薩　南無師子作菩薩　南無無邊身菩薩　南無觀世音菩薩。  
　　以慈悲力大智慧力不思議力無量自在力。度脫六道一切眾生。滅除六道一切眾苦。令諸眾生皆得斷除三途罪業。畢竟不復造五逆十惡更墮三途。從今日去。舍苦報生得凈土生。舍苦報命得智慧命。舍苦報身得金剛身。舍惡趣苦得涅槃樂。念惡趣苦發菩提心。四等六度常得現前。四辯六通如意自在。勇猛精進不休不息。乃至進修滿十地行。復能度脫一切眾生(一拜)  
出地獄第八  
　　今日道場同業大眾。雖復萬法差品功用不一。至于明闇相形。唯善與惡。語善則人天勝果。述惡則三途劇報。二事列世皎然非虛。而愚惑之者多起疑異。或言人天是妄造。地獄非真說。不知推因驗果。不知驗果尋因。既因果不分。各執世解。非但言空。談有乃亦題篇造論。心乖勝善未曾云謬。設使示誨執固益堅。如是等人自投惡道。如射箭頃墮在地獄。慈親孝子不能相救。唯得前行入于火鑊。身心摧碎精神痛苦。當此之時悔復何及。  
　　今日道場同業大眾。善惡相資猶如影響。罪福異處宿預嚴持。幸各明信無措疑心。何謂地獄。經言三千大千世界鐵圍兩山黑闇之間。謂之地獄。鐵城縱廣一千六百萬里。城中八萬四千鬲下以鐵為地。上以鐵為網。火燒此城表里洞赤。上火徹下下火徹上。其名則有眾合黑闇刀輪劍林。鐵機刺林。鐵網鐵窟。鐵丸尖石。炭坑燒林。虎狼叫喚。鑊湯爐炭。刀山劍樹。火磨火城。銅柱鐵床。火車火輪。飲銅吐火。大熱大寒。拔舌釘身。犁耕斧斫。刀兵屠裂。灰河沸屎。寒冰淤泥。愚癡啼哭。聾盲喑啞。鐵鉤鐵嘴。復有大小泥犁阿鼻地獄。佛告阿難。云何名阿鼻地獄。阿者言無。鼻者言遮。阿者言無。鼻者言救。合言無遮無救。又阿者言無間。鼻者言無動。阿言極熱。鼻言極惱。阿言不閑。鼻言不住。不閑不住名阿鼻地獄。又阿言大焰。鼻言猛熱。猛火入心名阿鼻地獄。佛告阿難。阿鼻地獄縱廣正等三十二萬里。七重鐵城七層鐵網。下十八鬲。周匝七重皆有刀林。七重城內復有劍林。下十八鬲。鬲八萬四千重。于其四角有四大銅狗。其身長大萬六千里。眼如掣電。牙如劍樹。齒如刀山。舌如鐵刺。一切身毛皆出猛火。其煙臭惡。世間臭物無以為譬。又有十八獄卒。頭如羅剎頭。口如夜叉口。六十四眼。眼散迸鐵丸。如十里車。鉤牙上出高百六十里。牙頭火流燒前鐵車。令鐵車輪一一輪輞化為一億火。刀鋒刃劍戟。皆從火炎中出。如是流火燒阿鼻城。令阿鼻城赤如融銅。獄卒頭上有八牛頭。一一牛頭有十八角。一一角頭皆出火聚。火聚復化成十八火輞。火輞復變作大刀輪。如車輪許。輪輪相次在火炎間。滿阿鼻獄。銅狗張口吐舌在地。舌如鐵刺。舌出之時化無量舌滿阿鼻城。七重城內有七鐵幢。幢頭火涌如沸涌泉。其鐵流迸滿阿鼻城。阿鼻四門。于門閫上有十八釜。沸銅涌出從門漫流滿阿鼻城。一一鬲間有八萬四千鐵蟒大蛇。吐毒吐火身滿城內。其蛇哮吼如天震雷。雨大鐵丸滿阿鼻城。城中苦事八萬億千。苦中苦者集在此城。又有五百億蟲。蟲八萬四千嘴。嘴頭火流如雨而下滿阿鼻城。此蟲下時阿鼻猛火其炎大熾。赤光火炎。照三百三十六萬里。從阿鼻地獄上。沖大海沃焦山下。大海水渧如車軸許。成大鐵尖滿阿鼻城。  
　　佛告阿難。若有眾生殺父害母罵辱六親。作是罪者命終之時。銅狗張口化十八車。狀如金車寶蓋在上。一切火炎化為玉女。罪人遙見心生歡喜。我欲往中我欲往中。風刀解身寒急失聲。寧得好火。在車上坐。然火自爆。作是念已。即便命終。揮霍之問已坐金車。顧瞻玉女。皆捉鐵斧斬截其身。身下火起如旋火輪。譬如壯士屈伸臂頃。直墮阿鼻大地獄中。從于上鬲如旋火輪至下鬲際。身遍鬲內。銅狗大吼嚙骨噆髓。獄卒羅剎捉大鐵叉。叉頭令起。遍體火炎滿阿鼻城。鐵網雨刀從毛孔入。化閻羅王大聲告敕。癡人獄種。汝在世時不孝父母邪慢無道。汝今生處名阿鼻地獄。汝不知恩無有慚愧。受此苦惱為樂不耶。作是語已即滅不現。爾時獄卒復驅罪人。從于下鬲乃至上鬲。經歷八萬四千鬲中。[打-丁+聿]身而過至鐵網際。一日一夜爾乃周遍。阿鼻地獄一日一夜。此閻浮提日月歲數六十小劫。如是壽命盡一大劫。五逆罪人無慚無愧造作五逆。五逆罪故。臨命終時。十八風刀如鐵火車解截其身。以熱逼故。便作是言。得好色華清涼大樹。于下游戲不亦樂乎。作此念時。阿鼻地獄。八萬四千諸惡劍林化作寶樹。華果茂盛行列在前。大熱火炎化為蓮華在彼樹下。罪人見已。我所愿者今已得果。作是語時疾于暴雨坐蓮華上。坐已須臾鐵嘴諸蟲從火華起。穿骨入髓徹心穿腦。攀樹而上。一切劍枝削肉徹骨。無量刀林當上而下。火車爐炭十八苦事一時來迎。此相現前陷墜地下。從下鬲上身如華敷遍滿下鬲。從下鬲起火炎猛熾至于上鬲。至上鬲已。身滿其中。熱惱急故張眼吐舌。此人罪故。萬億镕銅百千刀輪從空中下。頭入足出。一切苦事過于上說百千萬倍。具五逆者其人受罪足滿五劫。復有眾生。破佛禁戒虛食信施。誹謗邪見不識因果。斷學般若。毀十方佛。偷佛法物。起諸穢污不清凈行。不知慚愧。毀辱所親。造眾惡事。此人罪報臨命終時。風刀解身偃臥不定。如被楚撻。其心荒越發狂癡想。見已室宅男女大小。一切皆是不凈之物。屎尿臭處盈流于外。爾時罪人即作是語。云何此處無好城郭及好山林使吾游戲。乃處如此不凈物間。作是語已。獄卒羅剎以大鐵叉擎阿鼻獄及諸刀林。化作寶樹及清涼池。火炎化作金葉蓮華。諸鐵嘴蟲化為鳧雁。地獄痛聲如詠歌音。罪人聞已。如此好處吾當游中。念已尋時坐火蓮華。諸鐵嘴蟲從身毛孔噆食其軀。百千鐵輪從頂上入。恒沙鐵叉挑其眼睛。地獄銅狗化作百億鐵狗。競分其身取心而食。俄爾之間身如鐵華滿十八鬲。一一華葉八萬四千。一一葉頭身。手支節在一鬲間。地獄不大。此身不小。遍滿如此大地獄中。此等罪人墮此地獄。經歷八萬四千大劫。此泥犁滅。復入東方十八鬲中如前受苦。此阿鼻獄南亦十八鬲。西亦十八鬲。北亦十八鬲。謗方等經。具五逆罪。破壞賢圣。斷諸善根。如此罪人具眾罪者。身滿阿鼻獄。四支復滿十八鬲中。此阿鼻獄但燒如此獄種眾生。劫欲盡時東門即開。見東門外清泉流水華果林樹一切俱現。是諸罪人從下鬲見。眼火暫歇。從下鬲起宛轉腹行。[打-丁+聿]身上走到上鬲中。手攀刀輪。時虛空中雨熱鐵丸。走趣東門。既至門閫。獄卒羅剎手捉鐵叉逆刺其眼。銅狗嚙心悶絕而死。死已復生。見南門開如前不異。如是西門北門亦皆如此。如此時間經歷半劫。阿鼻獄死復生寒冰獄中。寒冰獄死生黑闇處。八千萬歲目無所見。受大蟲身宛轉腹行。諸情闇塞無所解知。百千狐狼牽掣食之。命終之后生畜生中。五千萬身受鳥獸形。如是罪畢還生人中。聾盲喑啞疥癩癰疽。貧窮下賤一切諸衰以自莊嚴。受此賤形經五百身。后復還生餓鬼道中。餓鬼道中遇善知識諸大菩薩。呵責其言。汝于前身無量世時作無限罪。誹謗不信墮阿鼻獄。受諸苦惱不可具說。汝今應當發慈悲心。時諸餓鬼聞是語已。稱南無佛。稱佛恩力尋即命終生四天處。生彼天已悔過自責。發菩提心。諸佛心光不舍是等。攝受是輩。慈哀是等。如羅睺羅。教避地獄如愛眼目。佛告大王。欲知佛心光明所照。常照如此無間無救諸苦眾生。佛心所緣。常緣此等極惡眾生。以佛心力自莊嚴故。過算數劫。令彼惡人發菩提心。  
　　今日道場同業大眾。聞佛世尊說上諸苦。宜加攝心莫生放逸。相與若復不勤方便行菩薩道。則于一一地獄皆有罪分。今日同為現受阿鼻地獄等苦一切眾生。當受阿鼻地獄等苦一切眾生。廣及十方一切地獄現受當受無窮無盡一切眾生。等一痛切五體投地。歸依世間大慈悲父。  
　　南無彌勒佛　南無七佛　南無十方十佛　南無三十五佛　南無五十三佛　南無百七十佛　南無莊嚴劫千佛　南無賢劫千佛　南無星宿劫千佛　南無十方菩薩摩訶薩　南無十二菩薩　南無無邊身菩薩　南無觀世音菩薩。  
　　又復歸依十方盡虛空界無量形像。優填王金像。旃檀像。阿育王銅像。吳中石像。師子國玉像。諸國土中金像。銀像。琉璃像。珊瑚像。琥珀像。硨磲像。碼瑙像。真珠像。摩尼寶像。紫磨上色閻浮檀金像。  
　　又復歸命十方如來一切發塔。一切齒塔。一切牙塔。一切爪塔。一切頂上骨塔。一切身中諸舍利塔。袈裟塔。匙缽塔。澡瓶塔錫。杖塔。如是等為佛事者。  
　　又復歸命諸佛生處塔。得道塔。轉法輪塔。般涅槃塔。多寶佛塔。阿育王所造八萬四千塔。天上塔。人間塔。龍王宮中一切寶塔又復歸依十方盡虛空界一切諸佛。  
　　歸依十方盡虛空界一切尊法。  
　　歸依十方盡虛空界一切賢圣。  
　　仰愿同以慈悲力安慰眾生力無量自在力無量大神通力攝受。今日道場同為阿鼻大地獄受苦一切眾生懺悔。乃至十方不可說一切地獄眾生懺悔。及父母師長一切眷屬今日懺悔。以大悲水洗除今日現受阿鼻地獄等及余地獄等苦一切眾生罪垢令得清凈。洗除今日道場同懺悔者及其父母師長一切眷屬罪垢令得清凈。又洗除六道一切眾生罪垢。令至道場畢竟清凈。從今日去至于道場。皆得斷除阿鼻地獄苦及十方盡虛空界不可說不可說諸地獄苦。畢竟不復入于三途。畢竟不復墮于地獄。畢竟不復為十惡業。造五逆罪受諸苦惱。一切眾罪愿盡消滅。舍地獄生得凈土生。舍地獄命得智慧命。舍地獄身得金剛身。舍地獄苦得涅槃樂。念地獄苦發菩提心。四等六度常得現前。四辯六通如意自在。具足智慧行菩薩道。勇猛精進不休不息。乃至進修滿十地行。入金剛心成等正覺。還度十方一切眾生。  
　　今日道場同業大眾。諸余地獄雜受苦報不復可記。如是名號楚毒無量。相與披覽具見其事。經云。閻羅王一念之惡便總獄事。自身受苦亦不可論。閻羅大王昔為毗沙國王。與維陀始王共戰兵力不如。因立誓愿。愿我后生為地獄主治此罪人。十八大臣及百萬眾皆悉同愿。毗沙王者今閻羅王是。十八大臣今十八獄主是。百萬之眾今牛頭阿旁等是。而此官屬悉隸北方毗沙門天王。長阿含經云。閻羅大王所住之處。在閻浮提南金剛山內。王宮縱廣六千由旬。地獄經云。住地獄間。宮城縱廣三萬里。銅鐵所成。晝夜三時有大銅鑊。滿中烊銅自然在前。有大獄卒臥王熱鐵床上。鐵鉤擘口烊銅灌之。從咽徹下無不焦爛。彼諸大臣亦復如是十八獄王。一曰迦延。典泥犁獄。二號屈尊。典刀山獄。三名沸壽。典沸沙獄。四名沸曲。典沸屎獄。五名迦世。典黑耳獄。六名[嶬-我+皿]傞。典火車獄。七名湯謂。典鑊湯獄。八名鐵迦然。典鐵床獄。九名惡生。典[嶬-我+皿]山獄。十名呻吟。典寒冰獄。十一毗迦。典剝皮獄。十二遙頭。典畜生獄。十三提薄。典刀兵獄。十四夷大。典鐵磨獄。十五悅頭。典寒冰獄。十六名穿骨。典鐵[竺-二+丹]獄。十七名身。典蛆蟲獄。十八觀身。典烊銅獄。如是各有無量地獄以為眷屬。獄有一主。牛頭阿旁其性兇虐無一慈忍。見諸眾生受此惡報。唯憂不苦。唯恐不毒。或問獄卒。眾生受苦甚可悲念。而汝常懷酷毒無慈愍心。獄卒答言。如此罪惡諸受苦者。不孝父母。謗佛謗法謗諸賢圣。罵辱六親。輕慢師長。毀陷一切。惡口兩舌。諂曲嫉妒。離他骨肉。嗔恚殺害。貪欲欺詐。邪命邪求及以邪見。懈怠放逸造諸怨結。如是等人來此受苦。每至免脫之日恒加勸喻。此中劇苦非可忍耐。汝今得出勿復更造。而此罪人初無改悔。今日得出俄頃復還。展轉輪回不知痛苦。令我荕力疲此眾生。從劫至劫與其相對。以是事故。我于罪人無片慈心。故加楚毒。望其知苦知慚知恥不復更還。觀此眾生。乃可至苦終不肯避。決不修善往趣泥洹。既是無知之物。不知避苦求樂。所以痛劇倍于人間。何容于此而生慈忍。今日道場同業大眾。今以世間牢獄比挍。便可立知信非虛唱。若使有人三淪獄戶。雖是親族周旋已無惻愴。況牛頭阿旁。見此眾生得出復入嬰苦事長。得免暫有。唯應修心變其所習。若不改悔永沈苦處。墮在其中次第經歷。從苦入苦無有休息。故三世怨對因果相生。善惡二環未曾暫輟。報應之征皎然可見。為惡得苦。還以報之。在地獄中窮年極劫具受劇苦。地獄罪畢復墮畜生。畜生罪畢復生餓鬼。如是經歷無量生死無量苦痛。豈不人人及時行道。相與今日等一痛切五體投地。普為十方地獄道獄王大臣牛頭阿旁各及眷屬。餓鬼道餓鬼神等各及眷屬。畜生道畜生神等各及眷屬。廣及十方無窮無盡一切眾生。求哀懺悔。改往修來不復為惡。已作之罪愿乞除滅。未作之罪不敢復造。唯愿十方一切諸佛。以不思議自在神力。同加救護哀愍攝受。令諸眾生應時解脫。又愿世間大慈悲父。  
　　南無彌勒佛　南無釋迦牟尼佛　南無華日佛　南無軍力佛　南無華光佛　南無仁愛佛　南無大威德佛　南無梵王佛　南無量明佛　南無龍德佛　南無堅步佛　南無不虛見佛　南無精進德佛　南無善守佛　南無歡喜佛　南無不退佛　南無師子相佛　南無勝知佛　南無法氏佛　南無喜王佛　南無妙御佛　南無愛作佛　南無德臂佛　南無香象佛　南無觀視佛　南無云音佛　南無善思佛　南無師子幡菩薩　南無師子作菩薩　南無無邊身菩薩　南無觀世音菩薩。  
　　以自在神力。救拔地獄道獄王大臣。及諸地獄眷屬十八鬲子地獄。如是十八鬲子地獄。各有眷屬等獄。盡地獄道一切地獄牛頭阿旁及受苦一切眾生。令此眾生今日俱得解脫。罪因苦果同得消滅。從今日去。畢竟永斷地獄道。業畢竟不復墮于三途。舍地獄生得凈土生。舍地獄命得智慧命。舍地獄身得金剛身。舍地獄苦得涅槃樂。舍地獄苦發菩提心。四等六度常得現前。四辯六道如意自在。勇猛精進不休不息。乃至進修滿十地行。還度無邊一切眾生。入金剛心成等正覺(一拜)  
慈悲道場懺法卷第五 
 解怨釋結第九  
　　今日道場同業大眾一切眾生皆有怨對。何以知之。若無怨對則無惡道。今惡道不休三途長沸。是知怨對無有窮已。經言。一切眾生悉皆有心。有心者皆得作佛。而諸眾生心想顛倒。長寢生死不能覺悟貪著世間不知出要。建立苦本長養怨根。所以輪回三有往來六道。舍身受身無暫停息。何以故爾。一切眾生無始已來。闇識相傳無明所覆。愛水所溺。起三毒根。起四顛倒。從三毒根起十煩惱。依于身見起于五見。依于五見起六十二見。依身口意起十惡行。身殺盜淫。口妄言綺語兩舌惡罵。意貪嗔癡自行十惡。教他行十惡。贊嘆十惡法。贊嘆行十惡法者。如是依身口意起四十種惡。復依六情貪著六塵。乃至廣開八萬四千塵勞門。一念之間起六十二見。一念之頃行四十種惡。一念之間開八萬四千塵勞門。況復一日所起眾罪。一月一年終身歷劫所起眾罪。如是罪惡無量無邊。怨對相尋無有窮已。而諸眾生與愚癡俱。無明覆慧。煩惱覆心。不自覺知。心想顛倒不信經說。不依佛語。不知解怨。不望解脫。怨怨相報何時解脫。自投惡道如蛾赴火。歷劫長夜受無量苦。假使業極有終得還人道。如是惡人終不改革。是以眾圣起大慈悲。正為如是怨對眾生。我等相與發菩提心行菩薩道。菩薩摩訶薩救苦為資糧。解怨為要行。不舍眾生為本。我等今日亦復如是。起勇猛心起慈悲心。等如來心。承諸佛力。建道場幡。擊甘露鼓。秉智慧弓執堅固箭。普為四生六道三世眾怨父母師長六親眷屬。解怨釋結。已作之罪一切舍施。未結之怨畢竟不造。仰愿諸佛諸大菩薩。以慈悲力以本愿力以神通力。同加覆護折伏攝受。令三世無量眾怨。從今日去乃至菩提。解怨釋結無復怨對。一切眾苦畢竟斷除。相與至心等一痛切五體投地。奉為天人六道三世眾怨父母師長一切眷屬。歸依世間大慈悲父。  
　　南無彌勒佛　南無釋迦牟尼佛　南無善意佛　南無離垢佛　南無月相佛　南無大名佛　南無珠髻佛　南無威猛佛　南無師子步佛　南無德樹佛　南無觀釋佛　南無慧聚佛　南無安住佛　南無有意佛　南無鴦伽陀佛　南無無量意佛　南無妙色佛　南無多智佛　南無光明佛　南無堅戒佛　南無吉祥佛　南無寶相佛　南無蓮華佛　南無那羅延佛　南無安樂佛　南無智積佛　南無德敬佛。  
　　南無堅勇精進菩薩　南無金剛慧菩薩　南無無邊身菩薩　南無觀世音菩薩。  
　　又復歸依如是十方盡虛空界一切三寶。如是三世一切眾怨。今日在六道中已受怨對者。愿以佛力法力賢圣力。令此眾生悉得解脫。若于六道中應受對者。未受對者。畢竟不復入于惡趣。畢竟不復惡心相向。畢竟不復楚毒相加。一切舍施無怨親想。一切罪咎各得消除。一切怨對皆得解脫。同心和合猶如水乳。一切歡喜猶如初地。壽命無窮身心永樂。天宮凈土隨意往生。念衣衣來。想食食至。無復怨對哭泣之聲。四體不為變動所侵。五情不為塵惑所染。眾善競會萬惡爭消。發起大乘修菩薩行。四等六度一切具足。舍生死報。同成正覺。  
　　今日道場同業大眾。何者怨根苦本。眼貪色。耳貪聲。鼻貪香。舌貪味。身貪細滑。常為五塵之所系縛。所以歷劫長夜不得解脫。又復六親一切眷屬。皆是我等三世怨根。一切怨對皆從親起。若無有親亦無有怨。若能離親即是離怨。何以故爾。若各異處遠隔他鄉。如是二人終不得起怨恨之心。得起怨恨皆由親近。以三毒根自相觸惱。以觸惱故多起恨心。所以親戚眷屬亟生責望。或父母責望于子。或子責望父母。兄弟姊妹一切皆然。更相責望。更相嫌恨。小不適意便生嗔怒。若有財寶親戚競求。貧窮之日初無憂念。又得者愈以為少。愈得愈為不足。百求百得不以為恩。一不稱心便增忿憾。是則人懷惡念遂起異心。故結仇連禍世世無窮。推此而言。三世怨對實非他人。皆是我等親緣眷屬。當知眷屬即是怨聚。豈不人人殷勤悔過。宜各至心五體投地。奉為有識神已來至于今日。經生父母歷劫親緣。于六道中結怨對者。若對非對若輕若重。今日若在地獄道者。若在畜生道者。若在餓鬼道者。若在阿修羅道者。若在人道者。若在天道者。若在仙道者。今日現前在眷屬中者。如是三世一切眾怨。各及眷屬。(某甲)等今日以慈悲心無怨親想。等諸佛心。同諸佛愿。普皆奉為歸依世間大慈悲父。  
　　南無彌勒佛　南無釋迦牟尼佛　南無梵德佛　南無寶積佛　南無華天佛　南無善思議佛　南無法自在佛　南無名聞意佛　南無樂說聚佛　南無金剛相佛　南無求利益佛　南無游戲神通佛　南無離闇佛　南無名天佛　南無彌樓相佛　南無眾明佛　南無寶藏佛　南無極高行佛　南無提沙佛　南無珠角佛　南無德贊佛　南無日月明佛　南無星宿佛　南無日明佛　南無師子相佛　南無違藍王佛　南無福藏佛。  
　　南無棄陰蓋菩薩　南無寂根菩薩　南無無邊身菩薩　南無觀世音菩薩。  
　　又復歸依如是十方盡虛空界一切三寶。  
　　愿以佛力法力大地菩薩力一切賢圣力。令(某甲)等父母親緣于六道中有怨對者。各及眷屬。皆悉同時集此道場。共懺先罪解諸怨結。若有身形拘礙不得到者。愿承三寶力。攝其精神皆悉同到。受(某甲)等今日懺悔。一切怨對愿蒙解脫。道場大眾宜各人人心念口言。(某甲)等從無始有識神已來至于今日。于經生父母歷劫親緣姑姨伯叔內外眷屬。以三毒根起十惡業。或以不知。或以不信。以無明故起諸怨結。于父母眷屬乃至六道亦有怨對。如是等罪無量無邊。今日懺悔。愿乞除滅。又復無始已來至于今日。或以嗔恚。或以貪愛。或以愚癡。從三毒根造種種罪。如是罪惡無量無邊。慚愧懺悔愿乞舍施。又復無始已來至于今日。或為田業。或為舍宅。或為錢財。起怨對業。于眷屬中備加殺害。如是種種不可具說。所起怨對無有罷期。今日慚愧發露懺悔。愿父母六親一切眷屬。以慈悲心受我懺悔。一切舍施無復恨想。乃至盜竊邪淫妄語。五逆十惡無不備作。妄想顛倒攀緣諸境造一切罪。如是等罪無量無邊。或于父母。或于兄弟姊妹。或于姑姨伯叔眷屬。乃至有識神已來至于今日。于六親邊。起如是等罪因。苦果受對劫數怨結多少。唯有十方一切諸佛大地菩薩。盡知盡見。如諸佛菩薩所知所見。罪量多少怨對劫數。于未來世方受對者。(某甲)等今日慚顏哽慟銜悲自責。改往修來不敢復作。唯愿父母親緣眷屬。以柔軟心調和心樂善心歡喜心守護心。等如來心受(某甲)等今日懺悔。一切舍施無怨親想。又愿父母親緣一切眷屬。若有怨對在六道中者。亦愿六道一切眾生。同共舍施。三世怨結一時俱盡。從今已去至于道場。永離三途絕四趣苦。一切和合猶如水乳。一切無礙等如虛空。永為法親慈悲眷屬。各各修習無量智慧。具足成就一切功德。勇猛精進不休不息。行菩薩道無有疲倦。等諸佛心。同諸佛愿。得佛三密。具五分身。究竟無上菩提成等正覺。  
　　今日道場同業大眾。相與已解父母怨竟。次復應解師長怨結。自大圣已還體未圓極。至于無生法忍。猶為三相遷滅。在乎如來尚假苦言。令惡眾生因茲悟道。而德明化物。猶現此辭。況復凡愚理絕凈境。今善惡雜糅明白未分。豈能頓離三業之失。若聞所說正當慚愧師長恩德深自悔責。不得驚疑人懷惡念。經言。雖復出家未盡煩惱未得解脫不得便言無復諸惡。在俗之人不得便言都無其善。且置是事。如經所說。佛告大眾。汝當緣念師長之恩。父母雖復生育訓誨。而不能使離于三途。師長大慈誘進童蒙。使得出家稟受具戒。是即懷羅漢。胎生羅漢果。離生死苦得涅槃樂。師長既有如是出世恩德。誰能上報。若能終身行道正可自利。非報師恩。佛言。天下善友莫過師長。今日道場同業大眾。如佛所說。師長有如此恩德。而未曾發念報師長恩。或復教誨亦不信受。乃至粗言起于誹謗。橫生是非使佛法衰落。如是等罪何當免離三途。苦報無人代者。及其舍命樂去苦歸。神情慘惱意用惛迷。六識不聰五根喪敗。欲行足不能動。欲坐身不自立。假使欲聽法言。則耳無所復聞。欲視勝境。則眼無復所見。當如此時共思今日禮懺。豈可復得。但有地獄無量眾苦。如是苦報自作自受。故經言。愚癡自恃不信殃禍。謗師毀師憎師嫉師。如是等人法中大魔。地獄種子。自結怨對受報無窮。如華光比丘。善說法要。有一弟子。恒懷驕慢。和上為說都不信受。即作是言。我大和上空無智慧。但能贊嘆虛空之事。愿我后生不復樂見。于是弟子法說非法非法說法。雖持禁戒無有毀犯。以謬解故。命終之后如射箭頃墮阿鼻獄。八十億劫恒受大苦。今日道場同業大眾。如經所說。豈得不人人起大怖畏。止于和尚發一惡言。墮阿鼻獄八十億劫。何況出家已來至于今日。于和尚邊所起惡業。其罪無量。判舍身形同彼無疑。何以故爾。和上阇梨恒加訓誨。而未曾如法修行。于諸師長多生違逆。或復給與而無厭足。或師嗔弟子。或弟子恨師。于三世中喜怒無量。如是等罪不可稱計。經言。起一嗔心怨對無量。如是怨對非但六親。師徒弟子慊恨亦甚。又復同房共住上中下座。不能深信出家是遠離法。不知忍辱是安樂行。不知平等是菩提道。不知離忘相是出世心。師及弟子同房同住。結業未盡互相違悷。忿諍之心紛然亂起。所以世世不得和合。又出家人或同學業。或復共師。見解不等升進之日便含毒懷嗔。而不自言宿習智慧。彼有福德。我無善根。聞見他榮不安隱性。有漏之心亟生高下。多起斗諍。少能和合。不能推厚居薄。更相嫌恨不省己非。唯談他短。或以三毒更相讒謗。無忠信心。無恭敬意。何處復念我違佛戒。乃至高聲大語惡罵丑言。師長教誨都無信受。上中下座人各懷恨。以懷恨故更相是非。于惡道中多有怨對。皆是我等師徒弟子。同學共住上中下座。起一恨心怨對無量。所以經言。今世恨意微相憎嫉。后世轉劇至成大怨。何況終身所起惡業。今日道場同業大眾。各不自知在何道中。于諸師長上中下座起諸怨結。如是怨對無有窮盡無有年期。亦無劫數。當受苦時不可堪忍。所以菩薩摩訶薩舍怨親心。離怨親想。以慈悲心平等攝受。相與今日已得發菩提心。發菩提愿。宜應習行菩薩所行。四無量心六波羅蜜四攝法。四弘誓。如諸佛菩薩所行之行。我等今日亦應習行。怨親平等一切無礙。從今已去至于菩提。誓當救護一切眾生。令諸眾生究竟一乘。相與至心五體投地。奉為有識神已來經生出家和上阇梨有怨對者。同壇尊證有怨對者。同學眷屬上中下座有怨對者。三世眾怨。若對非對若輕若重。各及眷屬。(某甲)等若于六道一切眾生有怨對者。于未來現在應受對者。今日懺悔愿乞除滅。若六道中一切眾生各各有怨對者。(某甲)等今日以慈悲心無怨親想。普為三世一切眾怨求哀懺悔。愿悉舍施。無復惡念相加懷毒相向。同共舍施一切歡喜。從今解結無復嗔恨。各自恭敬念報恩心。等諸佛心。同諸佛愿。各各至心歸依世間大慈悲父。  
　　南無彌勒佛　南無釋迦牟尼佛　南無見有邊佛　南無電明佛　南無金山佛　南無師子德佛　南無勝相佛　南無明贊佛　南無堅精進佛　南無具足贊佛　南無離畏佛　南無應天佛　南無大燈佛　南無世明佛　南無妙香佛　南無持上功德佛　南無離暗佛　南無寶贊佛　南無師子頰佛　南無滅過佛　南無持甘露佛　南無人月佛　南無喜見佛　南無莊嚴佛　南無珠明佛　南無山頂佛　南無名相佛　南無法稱佛。  
　　南無慧上菩薩　南無常不離世菩薩　南無無邊身菩薩　南無觀世音菩薩。  
　　又復歸依如是十方盡虛空界一切三寶。  
　　愿以佛力法力大地菩薩力一切賢圣力。令彼三世無量眾怨若對非對盡空法界一切眾生。皆同懺悔解怨釋結。一切舍施無怨親想。一切和合猶如水乳。一切歡喜猶如初地。一切無礙猶如虛空。從今已去至于菩提。永為法親無別異想。常為菩薩慈悲眷屬。又以今禮拜懺悔解怨釋結功德因緣。愿和上阇梨同壇尊證同學弟子上中下座。一切眷屬有怨對者。乃至四生六道各有三世眾怨未解脫者。今日若有在天道者。在仙道者。在阿修羅道者。在地獄道者。在餓鬼道者。在畜生道者。在人道者。今日現在眷屬中者。如是十方三世眾怨若對非對。各及眷屬。從今已去至于菩提。一切罪障皆得除滅。一切怨對畢竟解脫。結習煩惱永得清凈。長辭四趣自在受生。念念法流心心自在。六波羅蜜具足莊嚴。十地行愿無不究竟。得佛十力神通無礙。早具阿耨多羅三藐三菩提。成等正覺。  
　　今日道場同業大眾。前是總相為他三世眾怨解諸怨結。此下自凈宜督其心。相與今日何故受生死身不得解脫。進不睹面前授記。退不聞一音演說。良由罪業深厚怨結牢固。非唯不見前佛后佛菩薩賢圣。而亦將恐十二分教聞聲傳響永隔心路。惡道怨對無從得免。舍此形命方沈沸海。輪轉三途備歷惡趣。何當復得見此人身。發如是意。實有切情之悲。運如是想。不覺痛心之苦。相與已得仰餐風化。割愛辭親舍榮棄俗。更無異緣。豈得不與時競各求所安。若不堅強其志捍勞忍苦銜悲惻愴者。忽使身被篤疾。中陰相現。獄卒羅剎牛頭阿旁殊形異狀一朝而至。風刀解身心懷怖亂。眷屬號泣無所覺知。當此之時欲求今日起一善心。五體投地禮佛懺悔豈可復得。但有三途無量眾苦。今日大眾各自努力與時馳競。若任情適意則進趣理遲。捍勞忍苦則趣向心疾。故經言。悲是道場。忍疲苦故。發行是道場。能辦事故。故知萬善莊嚴不勤無托。欲度巨海非舟何寄。若有愿樂之心。而不行愿樂之事。其愿必虛未見其果。如絕糧之人心存百味。于其饑惱終無濟益。當知欲求勝妙果報。必須心事俱行相與。及時生增上心。懷慚愧意懺悔滅罪解諸怨結。脫更處闇開了未期。人皆解脫。莫追后悔。各各至心等一痛切五體投地。歸依世間大慈悲父。  
　　南無彌勒佛　南無釋迦牟尼佛　南無定義佛　南無施愿佛　南無寶眾佛　南無眾王佛　南無游步佛　南無安隱佛　南無法差別佛　南無上尊佛　南無極高德佛　南無上師子音佛　南無樂戲佛　南無龍明佛　南無華山佛　南無龍喜佛　南無香自在佛　南無大名佛　南無天力佛　南無德鬘佛　南無龍手佛　南無善行意佛　南無因莊嚴佛　南無智勝佛　南無量月佛　南無寶語佛　南無日明佛　南無藥王菩薩　南無藥上菩薩　南無無邊身菩薩　南無觀世音菩薩。  
　　又復歸依如是十方盡虛空界一切三寶。  
　　(某甲)等積集罪障深于大地。無明覆蔽長夜不曉。常隨三毒造怨對因。致使迷淪三有永無出期。今日以諸佛菩薩大慈悲力。始蒙覺悟心生慚愧。至誠求哀發露懺悔。愿諸佛菩薩慈悲攝受。以大智慧力。不可思議力。無量自在力。降伏四魔力。滅諸煩惱力。滅諸怨結力。度脫眾生力。安隱眾生力。解脫地獄力。濟度餓鬼力。救拔畜生力。攝化阿修羅力。攝受人道力。盡諸天諸仙漏力。無量無邊功德力。無量無盡智慧力。令四生六道一切眾怨同到道場。受(某甲)等今日懺悔。一切舍施無怨親想。所結怨業同得解脫。永離八難無四趣苦。常值諸佛聞法悟道。發菩提心行出世業。四等六度深心修習。一切行愿等階十地。入金剛心俱成正覺。  
　　今日道場同業大眾。夫怨對相尋皆由三業。莊嚴行人嬰諸苦報。相與既知是眾苦之本。宜應勇猛挫而滅之。滅苦之要唯有懺悔。故經稱嘆。世二健兒。一不作罪。二能懺悔。大眾今日將欲懺悔。當潔其心整肅其容。內懷慚愧悲暢于外。起二種心則無罪不滅。何者二種心。一慚二愧。慚者慚天。愧者愧人。慚者自能懺悔滅諸怨對。愧者能教他人解諸結縛。慚者能作眾善。愧者能見隨喜。慚者內自羞恥。愧者發露向人。以是二法能令行人得無礙樂。相與今日起大慚愧。作大懺悔。至心求哀四生六道。何以故爾。經言。一切眾生皆是親緣。或經為父母。或經為師長。乃至兄弟姊妹。一切皆然。良由墮無明網不復相知。既不相知。多起觸惱。以觸惱故怨對無窮。大眾今日覺悟此意。至誠墾惻苦切用心。必令一念感十方佛。一拜斷除無量怨對。等一痛切五體投地。重復歸依世間大悲慈父。  
　　南無彌勒佛　南無釋迦牟尼佛　南無定意佛　南無量形佛　南無照明佛　南無寶相佛　南無斷疑佛　南無善明佛　南無不虛步佛　南無覺悟佛　南無華相佛　南無山主王佛　南無大威德佛　南無遍見佛　南無量名佛　南無寶天佛　南無住義佛　南無滿意佛　南無上贊佛　南無無憂佛　南無無垢佛　南無梵天佛　南無華明佛　南無身差別佛　南無法明佛　南無盡見佛　南無德凈佛。  
　　南無文殊師利菩薩　南無普賢菩薩　南無無邊身菩薩　南無觀世音菩薩。  
　　又復歸依如是十方盡虛空界一切三寶。  
　　仰愿三寶同加攝受。令(某甲)等所懺除滅。所悔清凈。又愿今日同懺悔者。從今已去乃至菩提。一切怨對皆得消滅。一切眾苦畢竟解脫。結習煩惱永得清凈。長辭四趣自在受生。親侍諸佛面奉尊記。六度四等無不備行。具四辯才得佛十力。相好嚴身神通無礙。入金剛心。成等正覺。  
慈悲道場懺法卷第六 
 解怨結第九之余  
　　今日道場同業大眾。先向四生六道懺身惡業。經言。有身則苦生。無身則苦滅。而此身者眾苦之本。三途劇報皆由身得。未見他作我受我作他受。自作其因。自受其果。若一業成罪無邊際。何況終身所起惡業。今唯知有我身。不知有他身。唯知有我苦。不知有他苦。唯知我求安樂。不知他亦求安樂。以愚癡故起吾我心。生怨親想。所以怨對遍于六道。若不解結。于六道中何時免離。從劫至劫豈不痛哉。相與今日起勇猛心。起大慚愧作大懺悔。必使一念感十方佛。一拜斷除無量怨結等。一痛切五體投地。歸依世間大慈悲父。  
　　南無彌勒佛　南無釋迦牟尼佛　南無月面佛　南無寶燈佛　南無寶相佛　南無上名佛　南無作名佛　南無無量音佛　南無違藍佛　南無師子身佛　南無明意佛　南無無能勝佛　南無功德品佛　南無月相佛　南無得勢佛　南無無邊行佛　南無開華佛　南無凈垢佛　南無見一切義佛　南無勇力佛　南無富足佛　南無福德佛　南無隨時佛　南無廣意佛　南無功德敬佛　南無善寂滅佛　南無財天佛。  
　　南無大勢至菩薩　南無常精進菩薩　南無無邊身菩薩　南無觀世音菩薩。  
　　又復歸依如是十方盡虛空界一切三寶。  
　　愿以佛力法力諸菩薩力一切賢圣力。令四生六道一切眾怨同到道場。各各懺謝心念口言作如是說。(某甲)等從無始無明住地已來至于今日。以身惡業因緣。或于天道人道起諸怨結。或于阿修羅道地獄道起諸怨結。或于餓鬼道畜生道起諸怨結。愿以佛力法力諸菩薩力一切賢圣力。令四生六道三世眾怨。若對非對。若輕若重。以今懺法所懺除滅所悔清凈。三界苦果永不復受。在所生處常值諸佛。又復今日同懺悔者。從無始生死已來至于今日。以身惡業因緣。于惡道中備起怨結。或以嗔恚。或以貪愛。或以愚癡。從三毒根造十惡行。好殺禽獸斷牛羊等。或為田業。或為舍宅。或為錢財。更相殺害。又無始已來至于今日。或為利養謬刺眾生。或欺妄作醫針灸百姓。如是等罪怨對無量。今日懺悔愿乞除滅。又無始已來至于今日。或饑餓眾生。或奪人糧食。或逼眾生堿苦。或斷人水漿。如是種種惡業怨對。今日懺悔愿乞除滅。又無始已來至于今日。或殺害眾生啖食其肉。或縱三毒鞭打眾生。或以毒食飼殺眾生。如是怨對無量無邊。今日懺悔愿乞除滅。又無始已來至于今日。遠離明師親近惡友。從身三業起種種罪。肆情殺害抂夭無辜。或發撤湖池壅塞溝渠。惱害水性諸余細蟲。或焚燒山野。或設網張羅。水陸眾生備加殺害如是怨對無量無邊。今日懺悔愿乞除滅。又無始已來至于今日。無慈悲心乖平等行。斗秤欺誑侵凌下劣。或破他城邑抄掠劫奪。或偷盜他財以自供給。無有誠信更相殺害。如是怨對無量無邊。今日懺悔愿乞除滅。又無始已來至于今日。無慈悲行。在六道中于一切眾生備加楚毒。或鞭打眷屬不以其道。或系或縛鎖械幽閉。或考掠側立刺射傷毀。或斬截殘害剝炙燒煮。如是怨對無量無邊。今日懺悔愿乞除滅。又無始已來至于今日。身三惡業口四惡業意三惡業四重五逆。諸余不善無不備作。自恃年命不畏鬼神。唯恐我不勝人。人莫及我。或以華門望族傲物。凌人作如是怨。或以識達凌人傲物。作如是怨。或以篇章技藝凌人傲物。作如是怨。或以夸豪奢侈凌人傲物。作如是怨。或以辯口利辭凌人傲物。作如是怨。如是眾怨。或于尊像福田邊起。或于和尚阇梨邊起。或于同住上中下座邊起。或于同學眷屬邊起。或于父母親戚邊起。如是怨對無量無邊。今日懺悔愿乞除滅。又無始已來至于今日。或經于天道人道起諸怨結。或于阿修羅道地獄道起諸怨結。或于畜生道餓鬼道乃至十方一切眾生邊起諸怨結。如是罪惡無量無邊。今日懺悔愿乞除滅。(某甲)等又復無始已來至于今日。或為嫉妒。或為諂曲自求升進。或為名譽。或為利養。隨逐邪見無有慚愧。如是怨結若輕若重。罪因苦果數量多少。唯有諸佛菩薩盡知盡見。諸佛世尊當慈念我。若我前生從無始生死已來。所作眾罪若教他作。見作隨喜。若三寶物自取教他取。見取隨喜。或有覆藏。或不覆藏。如諸佛菩薩所知所見罪量多少。應墮地獄餓鬼畜生。及諸惡趣邊地下賤。受怨對者。今皆懺悔愿乞除滅。諸佛神力不可思議。愿以慈悲心救護一切。受(某甲)等今日向四生六道。父母師長一切眷屬。懺悔往罪解怨釋結。愿令六道怨對各各歡喜。一切舍施無怨親想。一切無礙猶如虛空。從今日去至于菩提。結習煩惱畢竟斷除。三業清凈眾怨永盡。天宮寶殿隨意往生。四無量心六波羅蜜常能修行。百福嚴身萬善具足。住首楞嚴三昧得金剛身。以一念頃遍應六道。更相濟度使無遺余。同坐道場成等正覺。  
　　今日道場同業大眾。相與已得懺悔身罪。身業雖凈所余口過。復是一切怨禍之門。故諸佛誡。不得兩舌惡口妄言綺語。當知諂曲華辭構扇。是非故言之為患招報實重。夫人處世心懷毒念。口施毒言身行毒業。以此三事加害眾生。眾生被毒即結怨恨。誓心欲報。或現世獲愿。或終后從心。如是怨結備居六道。更相報復無有窮盡。皆由宿命非空所得。當知身口。實眾惡之源。處俗者恣之不孝死入泰山。便有湯火之酷。出家者不樂佛法。所生之處常與惡會。如此惡對皆資三業。三業之中口業實重。乃至獲報備諸楚毒。難曉之夜不覺不知。  
　　今日道場同業大眾。我等所以輪回六道者。皆由口業。或復輕言肆語。脆口利辭浮虛假飾。言行相乖。自招其報歷劫無免。豈得不人人悚然。增到懺洗此過。相與從有識神已來。至于今日。口業不善。于四生六道父母師長一切眷屬邊。靡惡不宣。出言粗獷發語毀暴。朋游聚話無義而說。指空為有。指有言空。見言不見。不見言見。聞言不詳。不聞言聞。作言不作。不作言作。如是顛倒反天易地。自利傷物更相讒謗。言已則靡德不歸。說他則何惡不往。乃至品詳圣賢。裁量君父。譏說師長。背善知識。無道無義。無所顧難。世有幽厄傷形喪命。未來楚痛永劫嬰報。直戲笑之頃。便能具足無量重罪。何況苦言以加一切。眾等相與。無始已來至于今日。以惡口業。于天道人道有怨對者。于阿修羅道地獄道。有怨對者。于餓鬼道畜生道。有怨對者。若于父母師長一切眷屬。有怨對者。(某甲)等以慈悲心。同菩薩行同菩薩愿。普皆奉為歸命敬禮大慈悲父。  
　　南無彌勒佛　南無釋迦牟尼佛　南無凈斷疑佛　南無無量持佛　南無妙樂佛　南無不負佛　南無無住佛　南無得叉迦佛　南無眾首佛　南無世光佛　南無多德佛　南無弗沙佛　南無無邊威德佛　南無義意佛　南無藥王佛　南無斷惡佛　南無無熱佛　南無善調佛　南無名德佛　南無華德佛　南無勇德佛　南無金剛軍佛　南無大德佛　南無寂滅意佛　南無香象佛　南無那羅延佛　南無善住佛　南無不休息菩薩　南無妙音菩薩　南無無邊身菩薩　南無觀世音菩薩。  
　　又復歸命如是十方盡虛空界一切三寶。  
　　愿以佛力法力菩薩力賢圣力。令四生六道一切眾生。重使覺悟同到道場。若有身形拘礙有心。不得到者。愿以佛力法力賢圣力。攝其精神一切同到。受(某甲)等懺口業罪。從無始無明住地已來至于今日。以口惡業因緣。于六道中備起怨結。愿以三寶神力。令四生六道三世怨對。所懺除斷所悔永滅。(某甲)等從無始已來至于今日。或以嗔恚。或以貪愛。或以愚癡。從三毒根造十惡行。以口四惡起無量罪。或以惡口。惱亂父母及切眷屬。或于父母起妄語業。或于親戚眷屬起妄語業。或于師長起妄語業。于諸眾生起妄語業。或復見言不見。不見言見。或聞言不聞。不聞言聞。或知言不知。不知言知。或為驕慢。或為嫉妒。起妄語業。如是罪惡無量無邊。今日懺悔愿乞除滅。又無始已來至于今日。起兩舌業。受他惡言不能覆藏。向彼說此。向此說彼。使人離散令他嬰苦。或口戲笑斗諍兩家。讒亂君臣忿擾一切離人骨肉破他眷屬如是等罪無量無邊。今日懺悔愿乞除滅。又無始已來至于今日。造綺語罪。說無義語無利益語。或惱父母。或惱師長。或惱同學。乃至六道一切眾生。皆起惱害。如是口業所起怨對。無量無邊今日懺悔。愿乞除滅。愿以佛力法力諸菩薩力一切賢圣力。受(某甲)等今日懺悔。令四生六道三世眾怨一切怨結。畢竟解脫一切罪業。皆悉斷除畢竟不復起諸怨結。更入三途。畢竟不復于六道中。楚毒相加。從今日去一切舍施。無怨親想。一切和合猶如水乳。一切歡喜猶如初地。永為法親慈悲眷屬。從今已去乃至菩提。三界果報永不復受。斷三障業無五怖畏。四無量心六波羅蜜各自深修行大乘道入佛智慧。一切愿海皆能滿足。六通三達無不明了。得佛三密具五分身。登金剛慧成種智果。  
　　今日道場同業大眾。相與已得懺身口罪竟。次復應須清凈意業。一切眾生。輪轉生死不得解脫者。皆由意業結集牢固。十惡五逆必由意造。故佛誡言。不得貪欲嗔恚愚癡邪見。后墮地獄受苦無窮。今日相與共見心之驅役諸識。亦猶君之總策其臣。口發惡言身行重逆。于六道中能招劇報。當知滅身事由心造。今欲改悔。先挫其心。次折其意。何以故爾。經言。制之一處無事不辦。當知潔心是解脫之本。清凈意業則進趣有期三途劇報不來惡道苦受不往。然身口業粗易遣。意地微細難除。如來大圣一切智人。于身口意始得不護。況凡惑愚夫。而不守慎。若不折挫未見其善。經云。防意如城。守口如瓶。相與無始世界已來。及此一形。無明起愛增長生死。亦能具足十二苦事。八邪八難三途六道。輪回流轉無不經歷。如是諸處受無量苦。皆由意業構起怨對。念念攀緣未曾暫舍。扇動六情。馳役五體。輕重惡業無不備造。或身口不遂心增忿毒。更相殺害無憐愍心。若微有痛癢不可抑忍。比至在他唯恐楚毒。不深見人之過。意愿宣說。自有愆失不喜他聞。有如是心。實可慚愧。又意地起嗔大道怨賊。所以經言。劫功德賊無過嗔恚。又華嚴經云。佛子。若起一嗔恚心。一切惡中無過此惡。何以故。爾起一嗔恚心。則受百千障礙。所謂不見菩提障。不聞法障。生惡道障。多疾病障。被謗毀障。生闇鈍障。失正念障。少智慧障。近惡知識障。不樂賢善障。遠正見障。離佛正教。入魔境界。不見善知識。諸根不具。乃至生惡業家。生于邊地。如是等障不可具說。我等無始已來至于今日。已有無量無邊嗔恚惡心。乃至起嗔不避親族。何況六道諸眾生等。及其煩惱猛毒不復自知。但事不得為心想。何所不念。若使得遂心意。則誰不被困故天子一怒伏尸萬里。降斯已還自空粉擾。鞭楚捶縛有諸罪苦。當此之時何處應言。我違善戒唯恐苦酷。不深不重。是意地惡通于有識。智愚不免豪賤共有。未嘗一日慚愧改悔今日道場同業大眾。嗔恚苦惱意慮情深。雖復欲舍對境。以發動與惡俱念念相觸。何時當得免離斯苦。大眾相與既知其罪。豈得晏然而不改悔。相與今日懇到披誠。懺滅此罪。宜各人人等一痛切。五體投地。歸依世間大慈悲父。  
　　南無彌勒佛　南無釋迦牟尼佛　南無無所負佛　南無月相佛　南無電相佛　南無恭敬佛　南無威德守佛　南無智日佛　南無上剎佛　南無須彌頂佛　南無治怨賊佛　南無蓮華佛　南無應贊佛　南無知次佛　南無離憍佛　南無那羅延佛　南無常樂佛　南無不少國佛　南無天名佛　南無見有邊佛　南無甚良佛　南無多功德佛　南無寶月佛　南無師子相佛　南無樂禪佛　南無無所少佛　南無游戲佛。  
　　南無師子游戲菩薩　南無師子奮迅菩薩　南無無邊身菩薩　南無觀世音菩薩。  
　　又復歸依如是十方盡虛空界一切三寶。  
　　愿以慈悲力無量無邊自在力。受(某甲)等今日向四生六道。父母師長一切眷屬。懺意所起一切怨對。若對非對若輕若重。已起之怨愿懺除滅。未起之怨不敢復作。仰愿以三寶力。同加攝受哀愍覆護。令得解脫。(某甲)等從無始已來至于今日。以意惡業因緣。于四生六道。父母師長一切眷屬。起諸怨對。若輕若重今日慚愧。發露懺悔。一切怨對。愿乞除滅。又無始已來至于今日。依三毒根起于貪心。因于貪使起于貪業。若幽若顯盡空法界。他所有物。起于惡念。我當取之。乃至父母師長物。一切眷屬物一切眾生物諸天諸仙物。如是一切皆念屬己。如是罪惡無量無邊。今日懺悔愿乞除滅。又無始已來至于今日。起于嗔業晝夜燒然。一時一刻無暫休息。小不適意便大嗔怒。取諸眾生種種惱害。或加鞭杖。或復沉溺乃至饑餓懸縛幽系。如是嗔罪無量怨對。今日懺悔愿乞除滅。又無始已來至于今日。隨逐無明起于癡業。無惡不造無有正慧。信于邪言受于邪法。如是癡業造諸怨對。無量無邊。今日懺悔。愿乞除滅。又無始已來至于今日。行十邪道無怨不結。無業不造。念念攀緣。未曾暫舍。扇動六情起諸結業。或身口不遂其事而心增毒厲。乃至戲笑。構起是非。不以直心與人。從事恒懷諂曲。無有慚愧。如是等罪無量無邊。于六道中受大苦惱。今日懺悔愿乞除滅。(某甲)等從無始已來至于今日。以身業不善口業不善意業不善。如是惡業。于佛邊起一切罪障。于法邊起一切罪障。于一切菩薩賢圣邊起一切罪障。如是罪障無量無邊。今日至誠求哀懺悔。愿乞除滅。又無始已來至于今日。身三口四意三惡業。五逆四重無罪不作。今日懺悔愿乞除滅。又無始已來至于今日。六根六塵六識妄想顛倒。攀緣諸境造一切罪。今日懺悔愿乞除滅。又無始已來至于今日。于攝大威儀戒攝善法戒攝眾生戒多有毀犯。身壞命終墮三惡道。在地獄中。受無量無邊恒沙等苦。又墮餓鬼無所識知。恒抱饑渴受寒熱惱。又墮畜生受無量苦。飲食不凈饑寒困苦。又出生人中墮邪見家。心常諂曲。信于邪言。失于正道。沒生死海。永無出期。三世一切眾惡怨對。不可稱計。唯有諸佛。盡知盡見劑如諸佛。所知所見罪報多少。今日懺悔愿乞除滅。愿以諸佛大慈悲力。大神通力。如法調伏諸眾生力。令(某甲)等今日懺悔。一切怨對即得除滅。六道四生今日。已受對者。未受對者。愿以諸佛大地菩薩。一切賢圣大慈悲力。令此眾怨畢竟解脫。從今日去至于菩提。一切罪障畢竟清凈。舍惡道生得凈土生。舍怨對命得智慧命。舍怨對身。得金剛身。舍惡道苦得涅槃樂。念惡道苦發菩提心。四等六度常得現前。四辯六通如意自在。勇猛精進不休不息。乃至進修滿十地行。還度無邊一切眾生。  
　　今日道場同業大眾。過去現在四生六道。窮未來際一切眾生。愿以今懺法同得清凈同得解脫。具足智慧神力自在。愿諸眾生。從今日去至于菩提。常見十方盡虛空界。諸佛法身。常見諸佛三十二相。紫磨之身。常見諸佛八十種好。分形散體遍滿十方。救眾生身常見諸佛。眉間白毫大光。普照濟地獄苦。又愿今日道場同業大眾。以今懺悔清凈功德因緣。從今日去舍身受身。不經地獄道鑊湯爐炭割炙之苦。不經餓鬼道烊銅灌口焦爛之苦。不經畜生道。剝裂楚毒之苦。若在人道不經四百四病觸身之苦。不經大熱大寒難耐之苦。不經刀杖毒藥加害之苦。不經饑渴困乏之苦。又愿大眾從今日去。奉戒清凈無點污心。常修仁義。念報恩心供養父母。如視世尊奉敬師長。如對諸佛敬重國王如真法身。于余一切皆如己想。又愿大眾從今日去。乃至菩提達深法義智無所畏。明解大乘了見正法。即自開解不由他悟。一向堅固志求佛道。還度無邊一切眾生。等與如來俱成正覺。  
　　今日道場幽顯大眾。賜為證明今日微愿(某甲)等正愿。愿生圣人所居之處。常能建立道場。興顯供養為一切眾生作大利益。常蒙三寶慈悲攝受。常有勢力化導。得行常修精進。不著世樂。知一切法空。于非怨親同以善化。乃至菩提心無退轉。從今日去。一毫之善悉資愿力。(某甲)等又愿若生人中生修善家。更立道場。供養三寶。一毫之善悉施一切。愿與和上阇黎。不相舍離。自然蔬食絕愛染心。不須妻子。忠信清直仁恕和平。損己濟物不求名利。(某甲)等又愿若舍此身。不蒙解脫。生鬼神中。愿為大力護法善神濟苦善神不須衣食。自然溫飽。(某甲)等又愿舍此身命。不蒙解脫。墮畜生中。常處深山。食草飲水。無諸苦事。出則為瑞不被籠縶。(某甲)等又愿舍此身命。不蒙解脫。墮餓鬼中。愿身心安樂無諸熱惱。化諸同苦。皆令悔過。發菩提心。(某甲)等又愿舍此身命。不蒙解脫。墮在地獄。自識宿命化諸同苦。皆令悔過發菩提心。(某甲)等亦自憶菩提心。令菩提心相續不斷。仰愿十方一切諸佛。大地菩薩一切圣人。以慈悲心現為我證。又愿諸天諸仙。護世四王。主善罰惡。守護持咒。五方龍王。龍神八部。同為證明。重復至誠歸依三寶。  
　　贊佛咒愿。  
　　大圣世尊　　巍巍堂堂　　三達洞照 
　　眾圣中王　　分身濟物　　現坐道場 
　　天人歸仰　　餐稟未央　　八音遠被 
　　群魔驚遑　　威震大千　　慈化流芳 
　　以慈悲力　　普攝十方　　長辭八苦 
　　到菩提鄉  
　　故號如來應供正遍知明行足善逝世間解無上士調御丈夫天人師佛世尊。度人無量。拔生死苦。以今懺悔清凈贊佛功德因緣。愿四生六道一切眾生。從今日去至于菩提。以佛神力隨心自在。  
慈悲道場懺法卷第七  
　　今日道場同業大眾。夫至德渺漠本無言無說。然言者德之詮道之逕。說者理之階圣之導。所以藉言而理顯。理故非言。理由言彰言不越理。雖言理兩乖善惡殊絕。然影響相符未曾差濫。在于初學。要言以會道。至于無學。乃合理而忘言。自惟凡愚。惛惑障重。于諸法門未能舍言。今識粗故不盡其妙。見淺故不臻其極。然言之且易行之實難。唯圣與圣乃得備舉。今有難言自不能正云何正他。汝自三業穢濁。云何勸人清凈。自不清凈。欲使他清凈。無有是處。既不堅固何以勸人。今言行空說便成惱他。他既生惱何不且止。反覆尋省寧不自愧。余是善知識故發此言。于是整理衣服斂容無對。今聞善知識此辭。心情慚恧。自知深過。不敢欺誷。圣人隱覆其失。今欲毀除恐脫有人。因此增福。適欲存之。復恐有人生謗。進退回遑不知所措。且立懺法心既是善。善法無礙但應努力。不得計此。今唯憑世間大慈悲父。覆護攝受既已有其言不容毀滅。正當慚愧。大眾愿無觸惱。若謬與理合相與。因此懺法。改往修來為善知識。如其不會眾心。愿布施歡喜。不成惡知識。猶為菩提眷屬。  
自慶第十  
　　今日道場同業大眾。從歸依已來知至德。可憑斷疑。懺悔則罪惑俱遣。續以發心勸獎兼行。怨結已解。逍遙無礙。豈得不人人踴躍歡喜。所應自慶今宣其意。經云。八難。一者地獄。二者餓鬼。三者畜生。四者邊地。五者長壽天。六者雖得人身癃殘百疾。七者生邪見家。八者生佛前。或生佛后有此八難。所以眾生輪回生死。不得出離。我等相與生在如來像法之中。雖不值佛而慶事光多。凡難之為語罪在于心。若心生疑非難成難。心若無疑是難。非難。何以知之。第八難云。生在佛前。或在佛后。是名為難。而城東老母。與佛同生一世。共佛俱在一處。而不見佛。故知心疑是難。未必異世。皆云是難。波旬懷惡生陷地獄。龍聞說法便得悟道。當知人天。未必非難。心茍不善稟報不殊。六天之主墜在地獄。畜生之賤超登道場。是則心邪故輕難成重。心正故重難無礙。今日道場同業大眾。以心礙故觸向成難。心能正者則難非難。舉此一條在處可從。故知佛前佛后無非正法。邊地畜生莫非道處。今若正心則無復八難。如其疑惑則難成無量。如是自慶事實不少。大眾日用不知其功。今略陳管見示自慶之端。大眾若能知自慶者則復應須修出世心。何者自慶佛言。地獄難免。相與已得免離此苦。是一自慶。餓鬼難脫相與已得遠離痛切。是二自慶。畜生難舍相與已得不受其報。是三自慶。生在邊地不知仁義。相與已得共住中國。道法流行親承妙典。是四自慶。生長壽天不知植福。相與已得更復樹因。是五自慶。人身難得一失不返。相與已得各獲人身。是六自慶。六根不具不預善根。相與清凈。得深法門。是七自慶。世智辯聰反成為難。相與一心歸憑正法。是八自慶。佛前佛后復謂為難。或云。面不睹佛。又為大難。相與已能發大善愿。于未來世誓拔眾生。不以不睹如來為難。但一見色像一聞正法。自同在昔。鹿苑初唱。事貴滅罪生人福業。不以不見佛故。稱之為難。佛言。見佛為難相與已得。瞻對尊像。是九自慶。佛言。聞法復難。相與已得。餐服甘露。是十自慶。佛言。出家為難相與已得。辭親割愛歸向入道。是十一自慶。佛言。自利者易利他為難。相與今日一拜一禮。普為十方。是十二自慶。佛言。捍勞忍苦為難。相與今日各自翹勤有所為作不為自身是十三自慶。佛言。讀誦為難。我今大眾同得讀誦是十四自慶。坐禪為難。而今見有息心定意者。是十五自慶今日道場同業大眾。如是自慶。事多無量。非復弱辭所能宣盡。凡人處世苦多樂少。一欣一喜尚不可諧。況今相與有多無礙得此無礙。皆是十方三寶威力。宜各至心懷憶此恩。等一痛切五體投地。奉為。  
　　國王帝主土境人民父母師長。上中下座信施檀越。善惡知識諸天諸仙。護世四王。聰明正直天地虛空。主善罰惡守護持咒。五方龍王龍神八部。諸大魔王五帝大魔。一切魔王。閻羅王泰山府君。五道大神。十八獄主并諸官屬。廣及三界六道。無窮無盡含情抱識。有佛性者。至誠歸依十方盡虛空界一切三寶。愿以慈悲心同加攝受。以不可思議神力。覆護拯接。令諸天諸仙一切神王及三界六道一切眾生。從今日去。越生死海到涅槃岸。行愿早圓俱登十地。入金剛心成等正覺(一拜)  
警緣三寶第十一  
　　今日道場同業大眾。宜復人人緣念三寶。何以故爾。若使不知三寶。云何得起慈心愍念眾生。若使不知三寶。云何得起悲心救攝一切。若使不知三寶。云何得起平等怨親同觀。若使不知三寶。云何能得妙智證無上道。若使不知三寶。云何明了二空真實無相。佛言。人身難得。今已得。信心難生。今已生。我等今者各各有心歸憑三寶。而眼不見貪欲嗔恚愚癡之色。耳不聞地獄餓鬼苦楚熱惱之聲。鼻不聞地獄餓鬼剝裂膿血之氣。舌不嘗天下臭惡不凈之味。身不觸鑊湯爐炭寒冰之苦。意常得知佛。為無上慈悲之父。知一切法。為諸眾生良藥。知諸賢圣。為看病母。意常警緣三寶。護世有識念處我常得知。我等今日雖不值佛。生在像末。具有信心。六根清凈無諸衰惱。優游適性往來無礙。此之勝報。莫非宿緣。三寶恩力。又令今世發菩提心。諸如此益非可具說。  
　　今日道場同業大眾。豈得不人人報恩供養一切功德供養中最故。經說言。惟念過去世供養為輕微。蒙報歷遐劫余福值天師經言。設欲報者起塔精舍。燈燭幡蓋華香茵褥。種種供養。將來之世自受其福。雖是供養非報佛恩。欲報佛恩。唯發菩提心。立四弘誓。造無量緣。莊嚴身相修凈土行。是為智者知恩報恩。  
　　今日道場同業大眾。諸佛慈恩恩不可報。菩薩摩訶薩碎身。猶不能報萬分之一。況我凡夫而能報者。眾等唯當依經所說。利人為上。各各志心五體投地。普為十方無窮無盡。四生眾生歸依世間大慈悲父。  
　　南無彌勒佛　南無釋迦牟尼佛　南無德寶佛　南無應名稱佛　南無華身佛　南無大音聲佛　南無辯才贊佛　南無金剛珠佛　南無無量壽佛　南無珠莊嚴佛　南無大王佛　南無德高佛　南無高名佛　南無百光佛　南無喜悅佛　南無龍步佛　南無意愿佛　南無寶月佛　南無滅己佛　南無喜王佛　南無調御佛　南無喜自在佛　南無寶髻佛　南無離山佛　南無寶藏佛　南無月面佛　南無凈名佛。  
　　南無無邊身菩薩　南無觀世音菩薩。  
　　又復歸依十方盡虛空界一切三寶。  
懺主謝大眾第十二  
　　今日道場同業大眾。相與已能生堅固信。發菩提心誓不退還。此是不可思議志力。此心此志諸佛稱嘆。(某甲)等今日唯深隨喜。愿未來世復得遭遇。舍身受身。愿不相離。至于菩提。永為法親慈悲眷屬。(某甲)等今建此法。集便成叨靦智無其解。身乖其行輕發此意。實足驚于視聽。然人微事重冰炭交心。若不資籍強因而無以獲勝妙之果。誠知謬造心不忘善。冀蒙念力。同為慈親。仰屈大眾降德道場。時運不留忽爾垂邁。緣行所牽。勝會難期。當自課勵兼以利人。卓然排郡莫追后悔。法音經耳功報彌劫。一念之善永得資身。一向一志無愿不獲。相與人人各各至心五體投地。歸依世間大慈悲父。  
　　南無彌勒佛　南無釋迦牟尼佛　南無威德寂滅佛　南無受相佛　南無多天佛　南無須炎摩佛　南無天威佛　南無寶眾佛　南無寶步佛　南無師子分佛　南無極高行佛　南無人王佛　南無善意佛　南無世明佛　南無寶威德佛　南無德乘佛　南無覺想佛　南無喜莊嚴佛　南無香濟佛　南無香象佛　南無眾炎佛　南無慈相佛　南無妙香佛　南無堅鎧佛　南無威德猛佛　南無珠鎧佛　南無仁賢佛。  
　　南無無邊身菩薩　南無觀世音菩薩。  
　　又復歸依如是十方盡虛空界一切三寶。  
總發大愿第十三  
　　今日道場同業大眾。以今懺悔發心功德晉。愿十方盡虛空界。一切天主一切諸天。各及眷屬。又愿仙主一切真仙。各及眷屬。又愿梵王帝釋護世四王。神王神將各及眷屬。又愿聰明正直天地虛空。主善罰惡守護持咒。一切神王一切神將。各及眷屬。又愿妙化龍王頭化提龍王。五方龍王龍神八部。神王神將。各及眷屬。又愿阿修羅王一切神王。一切神將各及眷屬。又愿人道一切人王臣民將帥各及眷屬。又愿十方比丘比丘尼。式叉摩那。沙彌沙彌尼。各及眷屬。又愿閻羅王泰山府君。五道大神十八獄王。一切神王一切神將。各及眷屬。又愿地獄道一切眾生。餓鬼道一切眾生。畜生道一切眾生。各及眷屬。又愿十方盡虛空界窮未來際。若大若小。一切眾生各及眷屬。又愿若后流眾生異愿境者。皆悉令入大愿海中。各各具足功德智慧。如是三界內三界外。無窮無盡一切眾生。名色所攝有佛性者。(某甲)等今日仰承。十方盡虛空界。一切諸佛大慈悲力。諸大菩薩一切賢圣。本誓愿力。無量無盡智慧力。無量無盡功德力。自在神通力。覆護眾生力。安慰眾生力。盡諸天諸仙漏力。攝化一切善神力。救拔地獄眾生力。濟度一切餓鬼力。免脫一切畜生力。令諸眾生得如所愿。(某甲)等今日又承。慈悲道場力。歸依三寶力。斷疑生信力。懺悔發心力。解諸怨結自慶力。歡喜踴躍至心力。發愿回向善根力。令諸眾生得如所愿。(某甲)等今日又承七佛大慈心力。十方諸佛大悲心力。三十五佛滅煩惱力。五十三佛降伏魔力。百七十佛度眾生力。千佛攝受諸眾生力。十二菩薩覆護眾生力。無邊觀世流通懺力。愿令十方三界六道。窮未來際一切眾生。若大若小若升若降。名色所攝有佛性者。從今懺悔之后。在所生處。各得諸佛諸大菩薩。廣大智慧不可思議無量自在神力之身。  
　　六度身。正向菩提　四攝身。不舍一切　大悲身。拔一切苦　大慈身。與一切樂　功德身。饒益一切　智慧身。說法無窮　金剛身。物不能壞　凈法身。遠離生死　方便身。現自在力　菩提身。成三菩提。  
　　愿四生六道一切眾生。皆悉具足如是等身。具足成就諸佛無上大智慧身。又愿十方一切眾生。從今日去。在所生處。各得諸佛諸大菩薩不可思議功德之口。柔軟口。安樂一切甘露口。清涼一切不虛口。說真實法實轉口。乃至夢中無有虛言尊重口。釋梵四王恭敬尊重甚深口。顯示諸法堅固口。說不退法正直口。具足辯才莊嚴口。隨時隨業普皆示現一切口。隨其所應度脫一切。愿四生六道一切眾生。皆悉具足。諸佛菩薩清凈口業。又愿十方一切眾生。從今日去。在所生處。各得諸佛諸大菩薩不可思議大智慧心。常有厭離。煩惱心猛利心。堅強心金剛心。不退心清凈心。明了心求善心。莊嚴心廣大心。有大智慧力。有所聞法即自開解。慈心向人斷諸怨結。住于羞恥常懷慚愧。不計吾我同善知識見有布施持戒忍辱。精進禪定智慧見之。歡喜怨親一觀。心無驕慢。不說他人善惡長短。不傳彼此和合分離。所言柔軟不出惡詞。嘆佛功德樂學深經。愛護眾生如自己身。見有作福不行誹謗。慈心和合猶如圣眾。同諸菩薩成等正覺。  
奉為天道禮佛第十四  
　　今日道場同業大眾。諸天諸仙一切善神。于諸眾生。有無量不可思議恩德。愿諸眾生長保安樂。殷勤守護唯善是從。何以知然佛敕。  
　　提頭賴吒四天王　　慈心擁護受持經 
　　令聞慈悲名號者　　猶如天子法臣護 
　　又敕海龍伊缽羅　　慈心擁護受持經 
　　如護眼目愛己子　　晝夜六時不遠離 
　　又敕閻婆羅剎子　　無數毒龍及龍女 
　　慈心擁護持經者　　如愛頂腦不敢觸 
　　又敕毗留勒迦王　　慈心擁護持經者 
　　如母愛子心無厭　　晝夜擁護行住俱 
　　又敕難陀跋難陀　　娑伽羅王優波陀 
　　慈心擁護持經者　　恭敬供養接足禮 
　　猶如諸天奉帝釋　　亦如孝子敬父母 
　　慈悲道場施安樂　　教諸眾生結法親 
　　后生佛前入三昧　　畢竟當得不退轉 
　　若聞諸佛名號者　　又聞無邊觀世音 
　　消除三障無諸惡　　五眼具足成菩提 
　　諸天神王念一切　　恒加勸獎助威神  
　　今日道場同業大眾。諸天神王。有如此恩德。覆護眾生。而諸眾生。未曾發心念報恩德。古人尚能感一餐之惠。遂舍命亡身。而況諸天善神八部神將。于諸眾生。有此恩德。此恩此德。功無邊際。我等今日懺悔發心。皆是天王密加神力。獎助行人使心成就。若不加助如是等心。早應退沒。所以菩薩摩訶薩。每嘆善知識者。是大因緣。能令我等登踐道場。若無善知識。云何令我得見諸佛。投身不足報洪慈。殞命不足報深澤。菩薩摩訶薩尚致此言。況降斯已下而無報答。大眾今日既未能投骸殞命。則應且行勤勞。精進亦是報恩之漸。相與各宜增到運心知恩報恩。不可隨流。自反無方。如前自慶重遇為難。難得今果。復欲何待失比一會知更何。趣唯當勇猛忘身為。物事成有敗如春有。冬時不待人命焉。得久念此一別。相見未期各自努力。等一痛切五體投地。奉為十方盡虛空界一切天主。一切諸天各及眷屬。歸命敬禮。世間大慈悲父。  
　　南無彌勒佛　南無釋迦牟尼佛　南無善逝月佛　南無梵自在王佛　南無師子月佛　南無福威德佛　南無正生佛　南無無勝佛　南無日觀佛　南無寶名佛　南無大精進佛　南無山光佛　南無施明佛　南無電德佛　南無德聚佛　南無供養名佛　南無法贊佛　南無寶語佛　南無救命佛　南無善戒佛　南無善眾佛　南無定意佛　南無喜勝王佛　南無師子光佛　南無破有闇佛　南無照明佛　南無上名佛。  
　　南無無邊身菩薩　南無觀世音菩薩。  
　　又復歸命十方盡虛空界一切三寶。愿十方盡空法界一切天主。一切諸天。各及眷屬。平等空慧。恒得現前。智力方便開無漏道。十地行愿各得增明。六度修心四等廣被。行菩薩道入佛行處。四弘誓愿不舍眾生。辯才不斷樂說無窮。善權接化利益四生。俱登法云證常住果。  
奉為諸仙禮佛第十五  
　　今日道場同業大眾。人各至心等一痛切。五體投地。奉為十方盡虛空界。一切仙主一切真仙。各及眷屬。歸命敬禮世間大慈悲父。  
　　南無彌勒佛　南無釋迦牟尼佛　南無利慧佛　南無珠月佛　南無威光佛　南無不破論佛　南無光明佛　南無珠輪佛　南無世師佛　南無吉手佛　南無善月佛　南無寶炎佛　南無羅睺守佛　南無樂菩提佛　南無等光佛　南無至寂滅佛　南無世最妙佛　南無無憂佛　南無十勢力佛　南無喜力佛　南無德勢力佛　南無德勢佛　南無大勢力佛　南無功德藏佛　南無真行佛　南無上安佛　南無提沙佛。  
　　南無無邊身菩薩　南無觀世音菩薩。  
　　又復歸命十方盡虛空界一切三寶。愿以慈悲力同加覆護愿諸仙主一切真仙。各及眷屬。解脫客塵。清凈緣障妙色湛然等佛身相。四無量心六波羅蜜。常得現前。四無礙智六神通力。如意自在。出入游戲菩薩境界。等法云地入金剛心。以不思議力。還接六道。  
奉為梵王等禮佛第十六  
　　今日道場同業大眾。重復至誠五體投地。奉為梵王帝釋。護世四王。各及眷屬。歸命敬禮。世間大慈悲父。  
　　南無彌勒佛　南無釋迦牟尼佛　南無大光佛　南無電明佛　南無廣德佛　南無珍寶佛　南無福德明佛　南無造鎧佛　南無成手佛　南無善華佛　南無集寶佛　南無大海智佛　南無持地德佛　南無義意猛佛　南無善思惟佛　南無德輪佛　南無寶火佛　南無利益佛　南無世月佛　南無美音佛　南無梵相佛　南無眾師首佛　南無師子行佛　南無難施佛　南無應供佛　南無明威德佛　南無大光王佛。  
　　南無無邊身菩薩　南無觀世音菩薩。  
　　又復歸命如是十方盡虛空界一切三寶。  
　　愿以慈悲力同加攝受。愿梵王帝釋護世四王。各及眷屬。六度四等。日夜增明四無礙辯。樂說無盡得八自在。具六神通三昧總持。應念現前慈悲普覆。十方四生百福莊嚴。萬善圓極三達開了。五眼具足。為法輪王攝化六道(一拜)  
慈悲道場懺法卷第八 
 奉為阿修羅道一切善神禮佛第十七  
　　今日道場同業大眾。重復至誠五體投地。奉為十方盡虛空界一切阿修羅王。一切阿修羅。各及眷屬。又奉為十方盡虛空界一切聰明。正直天地虛空主善罰惡守護持咒。八部神王八部神將。乃至若內若外若近若遠。東西南北四維上下。遍空法界有大神足力。有大威德力。如是十方八部神王八部神將各及眷屬。歸命敬禮一切世間大慈悲父。  
　　南無彌勒佛　南無釋迦牟尼佛　南無寶名佛　南無眾清凈佛　南無無邊名佛　南無不虛光佛　南無圣天佛　南無智王佛　南無金剛眾佛　南無善障佛　南無建慈佛　南無華國佛　南無法意佛　南無風行佛　南無善思名佛　南無多明佛　南無密眾佛　南無功德守佛　南無利意佛　南無無懼佛　南無堅觀佛　南無住法佛　南無珠足佛　南無解脫德佛　南無妙身佛　南無善高佛　南無普德佛　南無無邊身菩薩　南無觀世音菩薩。  
　　又復歸命如是十方盡虛空界一切三寶。  
　　愿以慈悲力同加覆護。愿阿修羅王一切阿修羅。各及眷屬又愿聰明正直。天地虛空。主善罰惡守護持咒。八部神王八部神將。各及眷屬。解脫客塵清凈緣障。發起大乘修無礙道。四無量心。六波羅蜜常得現前。四辯六通如意自在。恒以慈悲救護眾生。行菩薩道入佛智慧。度金剛心成等正覺。  
奉為龍王禮佛第十八  
　　今日道場同業大眾。重復至誠五體投地。奉為十方盡虛空界一切不可思議龍王。妙化龍王頭化提龍王。五方龍王。天龍王地龍王。山龍王海龍王。日宮龍王月宮龍王。星宮龍王歲時龍王。青海龍王。護形命龍王。護眾生龍王。乃至十方若內若外。若近若遠。東西南北四維上下遍空法界有大神足力有大威德力。如是一切龍王一切龍神。各及眷屬。歸命敬禮一切世間大慈悲父。  
　　南無彌勒佛　南無釋迦牟尼佛　南無妙智佛　南無梵財佛　南無實音佛　南無正智佛　南無力得佛　南無師子意佛　南無華相佛　南無積智佛　南無華齒佛　南無功德藏佛　南無名實佛　南無希有名佛　南無上戒佛　南無無畏佛　南無日明佛　南無梵壽佛　南無一切天佛　南無樂智佛　南無寶天佛　南無珠藏佛　南無德流布佛　南無智王佛　南無無縛佛　南無堅法佛　南無天德佛。  
　　南無無邊身菩薩　南無觀世音菩薩。  
　　又復歸命如是十方盡虛空界一切三寶。  
　　愿以慈悲力同加攝受。愿諸龍王各及眷屬增輝光明神力自在。以無相解斷除緣障。永離惡趣常生凈土。四無量心六波羅蜜。常得現前。四無礙辯六神通力。隨心自在。以慈悲心拯接一切。妙行莊嚴過法云地。入金剛心成等正覺。  
奉為魔王禮佛第十九  
　　今日道場同業大眾。重復至誠。奉為大魔王五帝大魔乃至東西南北四維上下盡虛空界一切魔王各及眷屬。歸命敬禮一切世間大慈悲父。  
　　南無彌勒佛　南無釋迦牟尼佛　南無梵牟尼佛　南無安詳行佛　南無勤精進佛　南無炎肩佛　南無大威德佛　南無薝卜華佛　南無歡喜佛　南無善眾佛　南無帝幢佛　南無大愛佛　南無須蔓色佛　南無眾妙佛　南無可樂佛　南無善定義佛　南無牛王佛　南無妙臂佛　南無大車佛　南無滿愿佛　南無德光佛　南無寶音佛　南無金剛軍佛　南無富貴佛　南無勢力行佛　南無師子力佛　南無凈目佛。  
　　南無無邊身菩薩　南無觀世音菩薩。  
　　又復歸命如是十方盡虛空界一切三寶。  
　　愿以慈悲力同加覆護。愿大魔王五帝大魔一切魔王各及眷屬。無始已來至于今日。一切緣障皆得清凈。一切罪業皆得銷滅。一切眾苦皆得解脫。四無量心六波羅蜜常得現前。四無礙智六神通力如意自在。行菩薩道不休不息。先度眾生然后作佛。  
為國王人道禮佛第二十  
　　今日道場同業大眾。相與已得。奉為諸天諸仙。龍神八部。禮佛竟。次應奉為人道一切人王禮佛報恩。又為父母師長一切人民。何以故爾。若無國王一切眾生無所依附。由大王故一切得住。行國王地飲國王水。諸余利益不可具說。大眾宜各起報恩心。經言。若能一日一夜六時忍苦為欲利益奉報恩者。應當發起如是等心習行慈悲。以是愿力。報國王恩。報施主恩。又當念行道報父母慈育之恩。又當行道報師長慈訓之恩。次復運心念如來恩。若能至心常念不絕者。如是等人得入道疾。  
　　今日道場同業大眾。諸佛大圣慈恩開誘殷勤如此令知恩報恩。我等今日既仰賴國王。于末世中興顯佛法。種種供養不惜財寶。率土臣民望風歸附。又令出家之人安身行道。行住坐臥初無留難。凡百不預唯獎以善。皆愿我等速出生死。闡無量法門開人天正路。而國王有如此恩德。豈得不人人禮拜奉報其恩相與至心等一痛切。奉為國王。歸依世間大慈悲父。  
　　南無彌勒佛　南無釋迦牟尼佛　南無迦葉佛　南無凈意佛　南無知次第佛　南無猛威德佛　南無大光明佛　南無日光曜佛　南無凈藏佛　南無分別威佛　南無無損佛　南無密日佛　南無月光佛　南無持明佛　南無善寂行佛　南無不動佛　南無大請佛　南無德法佛　南無莊嚴王佛　南無高出佛　南無炎熾佛　南無華德佛　南無寶嚴佛　南無上善佛　南無寶上佛　南無利慧佛　南無嚴土佛。  
　　南無無邊身菩薩　南無觀世音菩薩。  
　　又復歸命如是十方盡虛空界一切三寶。愿以慈悲力同加攝受。愿。  
　　當今皇帝(舊云大梁皇帝)圣體康御。天威振遠帝基永固。慧命無窮慈沾無際。有識歸心菩薩盛化。天人贊仰四等六度。日夜增明四無礙辯。樂說無盡。得八自在具六神通。三昧總持。應念現前慈悲即世恩遍六道。萬行早圓速登正覺。  
奉為諸王王子禮佛第二十一  
　　今日道場同業大眾。重復至誠五體投地奉為。  
　　皇太子殿下。分土諸王(舊云臨川諸王)各及眷屬。歸依世間大慈悲父。  
　　南無彌勒佛　南無釋迦牟尼佛　南無海德佛　南無梵相佛　南無月蓋佛　南無多炎佛　南無違藍王佛　南無智稱佛　南無覺想佛　南無功德光佛　南無聲流布佛　南無滿月佛　南無華光佛　南無善戒佛　南無燈王佛　南無電光佛　南無光王佛　南無光明佛　南無具足贊佛　南無華藏佛　南無弗沙佛　南無日端嚴佛　南無凈善佛　南無威猛軍佛　南無福威德佛　南無力行佛　南無羅睺天佛。  
　　南無無邊身菩薩　南無觀世音菩薩。  
　　又復歸依如是十方盡虛空界一切三寶。愿以慈悲力同加覆護。愿。  
　　皇太子殿下。分土諸王各及眷屬。身心安樂妙算無窮。行大乘道入佛智慧。被四弘誓不舍一切。四等六度常得現前。六通三達善識根性。具二莊嚴神力自在。行如來慈攝化四生。  
奉為父母禮佛第二十二  
　　今日道場同業大眾。次復應須五體投地奉為父母育養之恩。懷抱乳哺愛重情深。寧自危身安立其子。至年長大訓以仁禮。洗掌求師愿通經義。時刻不忘企及人流。所當供給不吝家寶。念思慮結有亦成病臥不安席。常憶其子。天下恩重世實無二。所以佛言。天下之恩莫過父母。夫舍家人未能得道。唯勤學業為善莫廢。積德不止。必能報恩相與至心等一痛切五體投地。各自奉為有識神已來至于今日。經生父母歷劫親緣一切眷屬。歸依世間大慈悲父。  
　　南無彌勒佛　南無釋迦牟尼佛　南無智聚佛　南無調御佛　南無如王佛　南無華相佛　南無羅睺羅佛　南無大藥佛　南無宿王佛　南無華王佛　南無德手佛　南無得叉迦佛　南無流布王佛　南無日光佛　南無法藏佛　南無妙音佛　南無德主佛　南無金剛眾佛　南無慧頂佛　南無善住佛　南無意行佛　南無梵音佛　南無師子佛　南無雷音佛　南無通相佛　南無安隱佛　南無慧陰佛　南無無邊身菩薩　南無觀世音菩薩。  
　　又復歸依如是十方盡虛空界一切三寶。  
　　愿以慈悲力同加攝受。愿父母親緣各及眷屬。從今日去至于菩提。一切罪障皆得除滅。一切眾苦畢竟解脫。結習煩惱永得清凈。長辭四趣自在往生。親侍諸佛現前受記。四無量心六波羅蜜。常不離行四無礙智。六神通力如意自在。得佛十力相好嚴身。同坐道場成等正覺。  
各為過去父母禮佛第二十三  
　　今日道場同業大眾。其中若有父母少便孤背難復再遇。萬劫悠然既未得天眼。死生智明不知父母舍報神識更生何道。唯當競設福力功德追而報恩。為善不止功成必致。經言。為亡人作福如餉遠人。若生人天增益功德。若處三途。或在八難速令解脫。生若值佛受正法教永離眾苦憂畏悉除七世久遠歷劫親緣十方眾生同得解脫。是為智者至慈至孝最上報恩。相與今日若有過去者應當悲泣追懷懊惱嗚呼哽慟奉為過去父母歷劫親緣五體投地。歸依世間大慈悲父。  
　　南無彌勒佛　南無釋迦牟尼佛　南無梵王佛　南無大牛王佛　南無梨陀目佛　南無龍德佛　南無寶相佛　南無莊嚴佛　南無不沒音佛　南無華持佛　南無音得佛　南無師子佛　南無莊嚴辭佛　南無勇智佛　南無華積佛　南無華開佛　南無力行佛　南無德積佛　南無上形色佛　南無明曜佛　南無月燈佛　南無威德王佛　南無菩提王佛　南無無盡佛　南無菩提眼佛　南無身充滿佛　南無慧國佛。  
　　南無無邊身菩薩　南無觀世音菩薩。  
　　又復歸依如是十方。盡虛空界一切三寶。  
　　愿以慈悲力救護拯接。愿大眾各有過去父母歷劫眷屬。從今日去至于道場。一切罪緣皆得消殄。一切苦果永得除滅。煩惱結業畢竟清凈。斷三障緣無五怖畏。行菩薩道廣化一切。八解洗心四弘被物。面奉慈顏咨承妙旨。不起本處盡諸有漏。隨念逍遙遍諸佛土。行愿早登速成正覺。  
奉為師長禮佛第二十四  
　　今日道場同業大眾。相與已為父母親緣禮佛竟。次復應念師長恩德。虔誠禮佛何以故爾。父母雖復生育我等。不能令我速離惡趣。師長于我恩德無量。大慈獎諭恒使修善。愿出生死到于彼岸。每事利益令得見佛。除煩惱結永處無為。如此至德誰能上報。若能終身行道正可自利非報師恩。故佛言。善知識者莫過師長。既能自度亦復度人。相與今日稟得出家。受具足戒。此之重恩從師長得。豈不人人追念此恩。相與至心等一痛切五體投地。奉為和上阿阇梨同壇尊證上中下座各及眷屬。歸依世間大慈悲父。  
　　南無彌勒佛　南無釋迦牟尼佛　南無最上佛　南無清涼照佛　南無慧德佛　南無妙音佛　南無導師佛　南無無礙藏佛　南無上施佛　南無大尊佛　南無智力勢佛　南無大焰佛　南無帝王佛　南無制力佛　南無威德佛　南無善明佛　南無名聞佛　南無端嚴佛　南無無塵垢佛　南無威儀佛　南無師子軍佛　南無天王佛　南無名聲佛　南無殊勝佛　南無大藏佛　南無福德光佛　南無梵聞佛。  
　　南無無邊身菩薩　南無觀世音菩薩。  
　　又復歸依如是十方盡虛空界一切三寶。  
　　愿以慈悲力同加攝受。愿和上阿阇梨同壇尊證上中下座各及眷屬。從今日去至坐道場。一切罪障皆得清凈。一切眾苦悉得解脫。一切煩惱皆得斷除。隨念往生諸佛凈土。菩提行愿皆悉具足。財施無盡法施無盡。福德無盡安樂無盡。壽命無盡智慧無盡。四無量心六波羅蜜。常得現前。四無礙智六神通力。如意自在。住首楞嚴三昧得金剛身。不舍本誓還救眾生。  
為十方比丘比丘尼禮佛第二十五  
　　今日道場同業大眾。以此禮拜之次。重復增到五體投地。普為十方盡虛空界。現在未來一切。比丘比丘尼。式叉摩那。沙彌沙彌尼各及眷屬。又為十方盡虛空界一切優婆塞優婆夷各及眷屬。又為從來信施檀越。善惡知識有緣無緣各及眷屬。如是人道一切人類各及眷屬。(某甲)等。今日以慈悲心。普為歸依世間大慈悲父。  
　　南無彌勒佛　南無釋迦牟尼佛　南無燈王佛　南無智頂佛　南無上天佛　南無地王佛　南無至解脫佛　南無金髻佛　南無羅睺日佛　南無莫能勝佛　南無牟尼凈佛　南無善光佛　南無金齊佛　南無眾德天王佛　南無法益佛　南無德臂佛　南無鴦伽陀佛　南無美妙惠佛　南無微意佛　南無諸威德佛　南無師子發佛　南無解脫相佛　南無威相佛　南無斷流佛　南無慧藏佛　南無智聚佛　南無無礙贊佛。  
　　南無無邊身菩薩　南無觀世音菩薩。  
　　又復歸依如是十方盡虛空界一切三寶。  
　　愿以慈悲力同加覆護。愿十方盡虛空界一切比丘比丘尼式叉摩那沙彌沙彌尼各及眷屬。又愿十方一切優婆塞優婆夷。各及眷屬。又愿從來信施壇越善惡知識有緣無緣各及眷屬。乃至一切人道一切人類。無始已來至于今日。一切煩惱皆得斷除。一切緣障皆得清凈。一切罪業皆得消滅。一切眾苦皆得解脫。離三障業無五怖畏。四無量心六波羅蜜。常得現前。四無礙智六神通力如意自在。行菩薩行入一乘道。度脫無邊一切眾生。  
為十方過去比丘比丘尼禮佛第二十六  
　　今日道場同業大眾。重復至誠五體投地。代為十方盡虛空界一切過去比丘比丘尼。式叉摩那沙彌沙彌尼。過去優婆塞優婆夷。廣及十方一切人道一切人類有命過者各及眷屬。(某甲)等今日以慈悲心。等諸佛心同諸佛愿。普為歸依世間大慈悲父。  
　　南無彌勒佛　南無釋迦牟尼佛　南無寶聚佛　南無善高佛　南無山王相佛　南無法頂佛　南無解脫德佛　南無善端嚴佛　南無吉身佛　南無愛語佛　南無師子利佛　南無和樓那佛　南無師子法佛　南無法力佛　南無愛樂佛　南無贊不動佛　南無眾明王佛　南無覺悟眾生佛　南無妙眼佛　南無意住義佛　南無光照佛　南無香德佛　南無令喜佛　南無不虛行佛　南無滅恚佛　南無上色佛　南無善步佛。  
　　南無無邊身菩薩　南無觀世音菩薩。  
　　又復歸依如是十方盡虛空界一切三寶。  
　　愿以慈悲力救護拯接。愿過去一切比丘比丘尼。式叉摩那沙彌沙彌尼。各及眷屬。又愿過去一切優婆塞優婆夷。各及眷屬。若有地獄道苦今日即得解脫。若有畜生道苦今日即得解脫。若有鬼神道苦今日即得解脫。離八難地受八福生。永舍惡道長生凈土。財施無盡法施無盡。福德無盡安樂無盡。壽命無盡智慧無盡。四無量心六波羅蜜。常得現前。四無礙智六神通力。如意自在。常得見佛聞法。行菩薩道勇猛精進。不休不息。乃至進修成阿耨多羅三藐三菩提。廣能度脫一切眾生。  
慈悲道場懺法卷第九 
 為阿鼻地獄禮佛第二十七  
　　今日道場同業大眾。從歸依已來訖此章后。每言萬法雖差功用不一。至于明闇相形唯善與惡。善者則謂人天之勝途。惡者則謂三途之異轍。修仁義則歸于勝。興殘害則墜于劣。其居勝者良由業勝。非諍競之所要。受自然之妙樂。期解脫之逍遙。其墜劣者良由業劣。處火城鐵網之中。食則鐵丸熱鐵。飲則沸石烊銅。年歷踰于造化劫數。等于無窮。又地獄之苦不可親嬰。神離此軀識投彼城。報以刀輪加體償以火磨毀形命不肯促。抱苦長齡縱復獲免。又墮餓鬼口中火出命不全活。從此死已。又墮畜生復受眾苦或負重致遠驅役險難。分布鼎鑊星羅幾案。肌肉充饋。命不盡算。實三惡之重苦悲長夜之難。旦而優劣皎然。無能信者。以吾我故。好起疑惑。以疑惑故。多不向善。所以佛言。世有十事死入惡道。意不專善不修功德。貪著飲食如彼餓虎。酖嗜酒味喜懷嗔毒。常習愚癡不受人諫。自任其力辦諸惡事。喜殺眾生凌[仁-二+易]孤弱。恒黨惡人侵暴他界。有所宣說言不真要。不慈一切起諸惡業。若人如是不久存世。死入惡道。今日道場同業大眾。如佛所言誰能免者。既不能免于地獄中皆有罪分。大眾各各覺悟此意。唯愿大眾宜與時競。行菩薩道勤求諸法。利益眾生。一自滅罪。二生他福。此則自利利他。彼我兼利。相與今日。起勇猛心起堅固心起慈悲心。度一切心救眾生心。至坐道場勿忘此愿。仰承十方盡虛空界。一切諸佛諸大菩薩。大神通力大慈悲力。解脫地獄力濟度餓鬼力。救拔畜生力大神咒力大威猛力。令(某甲)等所作利益所愿成就。等一痛切五體投地。為阿鼻大地獄受苦眾生。乃至十八寒冰地獄。黑闇地獄。十八熱地獄。十八刀輪地獄劍林地獄。火車地獄。沸屎地獄。鑊湯地獄。如是地獄。復有八萬四千地獄眷屬等獄。其中受苦一切眾生。(某甲)等以菩提心以菩提行以菩提愿。悉皆代為歸依世間大慈悲父。  
　　南無彌勒佛　南無釋迦牟尼佛　南無大音贊佛　南無凈愿佛　南無日天佛　南無樂慧佛　南無攝身佛　南無威德勢佛　南無剎利佛　南無德乘佛　南無上金佛　南無解脫髻佛　南無樂法佛　南無注行佛　南無舍驕慢佛　南無智藏佛　南無梵行佛　南無旃檀佛　南無無憂名佛　南無端嚴身佛　南無相國佛　南無蓮華佛　南無無邊德佛　南無天光佛　南無慧華佛　南無頻頭摩佛　南無智富佛　南無師子游戲菩薩　南無師子奮迅菩薩　南無無邊身菩薩　南無觀世音菩薩。  
　　又復歸依如是十方盡虛空界一切三寶。  
　　愿以慈悲力救拔拯接。阿鼻地獄。乃至黑闇地獄。刀輪地獄火車沸屎。眷屬等獄受苦眾生。以佛力法力。諸菩薩力一切賢圣力。令諸眾生即得解脫。畢竟不復墮于地獄。一切罪障悉得消滅。畢竟不復作地獄業。舍地獄生得凈土生。舍地獄業得智慧命。舍地獄身得金剛身。舍地獄苦得涅槃樂。念地獄苦發菩提心。四無量心六波羅蜜常得現前。四無礙智六神通力如意自在。具足智慧行菩薩道。勇猛精進不休不息。乃至進修滿十地行。入金剛心成等正覺(一拜)  
為灰河鐵丸等獄禮佛第二十八  
　　今日道場同業大眾。重復至誠五體投地。為灰河地獄劍林地獄。刺林地獄銅柱地獄。鐵機地獄鐵網地獄。鐵窟地獄鐵丸地獄。尖石地獄。如是十方盡虛空界一切地獄。今日現受苦一切眾生。(某甲)等以菩提心。普為歸依世間大慈悲父。  
　　南無彌勒佛　南無釋迦牟尼佛　南無梵財佛　南無寶手佛　南無凈根佛　南無具足論佛　南無上論佛　南無弗沙佛　南無提沙佛　南無有日佛　南無出泥佛　南無得智佛　南無謨羅佛　南無上吉佛　南無法樂佛　南無求勝佛　南無智慧佛　南無善圣佛　南無網光佛　南無琉璃藏佛　南無名聞佛　南無利寂佛　南無教化佛　南無日明佛　南無善明佛　南無眾德上明佛　南無寶德佛。  
　　南無師子幡菩薩　南無師子作菩薩　南無無邊身菩薩　南無觀世音菩薩。  
　　又復歸依如是十方盡虛空界一切三寶。  
　　愿以慈悲力同加救拔。今日現受灰河等苦一切罪緣皆得解脫。一切苦果永得除滅。地獄道業畢竟清凈。舍地獄身得金剛身。舍地獄苦。得涅槃樂。憶地獄苦發菩提心。同出火宅至于道場。與諸菩薩俱成正覺。  
為飲銅炭坑等獄禮佛第二十九  
　　今日道場同業大眾。重復至心五體投地。普為十方盡虛空界。一切地獄。飲銅地獄眾合地獄。叫喚地獄。大叫喚地獄。熱地獄大熱地獄。炭坑燒林。如是等無量無邊眷屬等獄。今日現受苦眾生。(某甲)等以菩提心。普代歸依世間大慈悲父。  
　　南無彌勒佛　南無釋迦牟尼佛　南無人月佛　南無羅睺佛　南無甘露明佛　南無妙意佛　南無焰明佛　南無一切主佛　南無樂智佛　南無山王佛　南無寂滅佛　南無德聚佛　南無天王佛　南無妙音聲佛　南無妙華佛　南無住義佛　南無功德威聚佛　南無智無等佛　南無甘露音佛　南無善守佛　南無利慧佛　南無思解脫義佛　南無音勝佛　南無梨陀行佛　南無善義佛　南無無過佛　南無行善佛。  
　　南無堅勇精進菩薩　南無金剛慧菩薩　南無無邊身菩薩　南無觀世音菩薩。  
　　又復歸依如是十方盡虛空界一切三寶。  
　　愿以慈悲力救護攝受。飲銅等地獄。現受苦眾生。一切罪障皆得消滅。一切眾苦皆得解脫。從今日去畢竟不復墮于地獄。舍地獄生得凈土生。舍地獄命得智慧命。四無量心六波羅蜜常得現前。四無礙辯六神通力如意自在。出地獄道得涅槃道。等與如來俱成正覺(一拜)  
為刀兵銅釜等獄禮佛第三十  
　　今日道場同業大眾。重復至誠普為十方盡虛空界一切地獄。想地獄黑砂地獄。釘身地獄火井地獄。石臼地獄沸砂地獄。刀兵地獄饑餓地獄。銅釜地獄。如是等無量地獄。今日現受苦眾生。(某甲)等今日以菩提心力。普為歸依世間大慈悲父。  
　　南無彌勒佛　南無釋迦牟尼佛　南無華藏佛　南無妙光佛　南無樂說佛　南無善濟佛　南無眾王佛　南無離畏佛　南無辯才日佛　南無名聞佛　南無寶月明佛　南無上意佛　南無無畏佛　南無大見佛　南無梵音佛　南無善音佛　南無慧濟佛　南無無等意佛　南無金剛軍佛　南無菩提意佛　南無樹王佛　南無槃陀音佛　南無福德力佛　南無勢德佛　南無圣愛佛　南無勢行佛　南無琥珀佛。  
　　南無棄陰蓋菩薩　南無寂根菩薩　南無無邊身菩薩　南無觀世音菩薩。  
　　又復歸依如是十方盡虛空界一切三寶。  
　　愿以慈悲力同加救護。刀兵地獄一切地獄眷屬等獄。受苦眾生。即得解脫。一切眾苦。永得除斷。離地獄緣得智慧生。憶地獄苦發菩提心。行菩薩道不休不息。入一乘道滿十地行。皆有神力還接一切。同坐道場俱登正覺(一拜)  
為火城刀山等獄禮佛第三十一  
　　今日道場同業大眾。重復至誠。普為十方盡虛空界一切地獄。火城地獄石窟地獄。湯澆地獄刀山地獄。虎狼地獄鐵床地獄。熱風地獄吐火地獄。如是等無量無邊眷屬等獄。今日現受苦眾生。(某甲)等以菩提心力。普為歸依世間大慈悲父。  
　　南無彌勒佛　南無釋迦牟尼佛　南無雷音云佛　南無善愛目佛　南無善智佛　南無具足佛　南無德積佛　南無大音佛　南無法相佛　南無智音佛　南無虛空佛　南無祠音佛　南無慧音差別佛　南無功德光佛　南無圣王佛　南無眾意佛　南無辯才輪佛　南無善寂佛　南無月面佛　南無日名佛　南無無垢佛　南無功德集佛　南無華德相佛　南無辯才國佛　南無寶施佛　南無愛月佛　南無不高佛。  
　　南無慧上菩薩　南無常不離世菩薩　南無無邊身菩薩　南無觀世音菩薩。  
　　又復歸依如是十方盡虛空界一切三寶。  
　　愿以慈悲力同加攝受。刀山等獄。受苦眾生。即得解脫。乃至十方不可說一切地獄。現受苦當受苦一切眾生。愿以佛力法力。菩薩力賢圣力。令諸眾生同得解脫。永斷十方諸地獄業。從今已去至于道場。畢竟不復墮于三途。舍身受身常值諸佛。具足智慧清凈自在。勇猛精進不休不息。乃至進修滿十地行。登金剛心入種智。果以佛神力隨心自在。  
為餓鬼道禮佛第三十二  
　　今日道場同業大眾。重復至誠五體投地。普為十方盡虛空界一切餓鬼道。餓鬼神等一切餓鬼及各眷屬。(某甲)等今日以菩提心力。普為歸依世間大慈悲父。  
　　南無彌勒佛　南無釋迦牟尼佛　南無師子力佛　南無自在王佛　南無無量凈佛　南無等定佛　南無不壞佛　南無滅垢佛　南無不失方便佛　南無無嬈佛　南無妙面佛　南無智制住佛　南無法師王佛　南無大天佛　南無深意佛　南無無量佛　南無法力佛　南無世供養佛　南無華光佛　南無三世供佛　南無應日藏佛　南無天供養佛　南無上智人佛　南無真髻佛　南無信甘露佛　南無金剛佛　南無堅固佛。  
　　南無藥王菩薩　南無藥上菩薩　南無無邊身菩薩　南無觀世音菩薩。  
　　又復歸依如是十方盡虛空界一切三寶。  
　　愿以慈悲力同加攝受。救拔一切餓鬼道苦。東西南北四維上下。盡十方界一切餓鬼道。一切餓鬼神各及眷屬。一切餓鬼各及眷屬。一切罪障皆得消滅。一切眾苦皆得解脫。身心清涼無復熱惱。身心飽滿無復饑渴。得甘露味開智慧眼。四無量心六波羅蜜常得現前。四無礙智六神通力如意自在。離餓鬼道入涅槃道。等與諸佛俱成正覺(一拜)  
為畜生道禮佛第三十三  
　　今日道場同業大眾。重復運心五體投地。普為東西南北四維上下。如是十方盡虛空界。一切畜生道四生眾生。若大若小水陸空界一切眾生各及眷屬。(某甲)等今日以慈悲心力。普為歸依世間大慈悲父。  
　　南無彌勒佛　南無釋迦牟尼佛　南無寶肩明佛　南無梨陀步佛　南無隨日佛　南無清凈佛　南無明力佛　南無功德聚佛　南無具足眼佛　南無師子行佛　南無高出佛　南無華施佛　南無珠明佛　南無蓮華佛　南無愛智佛　南無槃陀嚴佛　南無不虛行佛　南無生法佛　南無相好佛　南無思惟樂佛　南無樂解脫佛　南無知道理佛。  
　　南無常精進菩薩　南無不休息菩薩　南無無邊身菩薩　南無觀世音菩薩。  
　　又復歸依如是十方盡虛空界一切三寶。  
　　愿以慈悲力覆護攝受。東西南北四維上下。盡空法界一切畜生道。一切四生各及眷屬一切罪障皆得消滅。一切眾苦皆得解脫。同舍惡趣俱得道器。身心安樂如第三禪。四無量心六波羅蜜常得現前。四無礙智六神通力如意自在。離畜生道入涅槃道。登金剛心成等正覺(一拜)  
為六道發愿第三十四  
　　(某甲)等以今奉為諸天諸仙龍神八部禮佛功德因緣。愿十方盡虛空界。四生六道窮未來際一切眾生。從今日去至于菩提。不復還更抂誤形骸。受諸楚毒不復更造十惡五逆。卻入三涂承今禮佛功德因緣。各得菩薩摩訶薩。凈身口業。各得菩薩摩訶薩所有諸心大地心。生諸善根。大海心。受持諸佛智慧大法。須彌山心。令一切安住無上菩提摩尼寶心。遠離煩惱金剛心。決定諸法堅固心。眾魔外道不能沮壞。蓮華心一切世法所不能染。凈日心除滅一切愚癡[目*壹]障。虛空心一切眾生無能量者。又愿四生六道一切眾生。從今日去思量識性思量決信解性。棄捐調戲常思法語。所有皆施心無愛惜。心心勇猛不壞怯弱。所修功德悉施一切不還邪道。專心一向。見善如化見惡如夢。舍離生死。速出三界。明了觀察甚深妙法。各得供養一切諸佛。供養眾具皆悉滿足。各得供養一切尊法。供養眾具皆悉滿足。各得供養一切菩薩。供養眾具皆悉滿足。各得供養一切賢圣。供養眾具皆悉滿足。若有后流一切眾生。異(某甲)等今日愿界者。皆悉令入大愿海中。即得成就功德智慧。以佛神力隨心自在。等與如來俱成正覺(一拜)  
警念無常第三十五  
　　今日道場同業大眾。相與已得為六道禮懺竟。次復應須悟也無常。夫三世罪福因果相生。惻然在心慮不斯隔。常謂影響相符乃可胡越。善惡之致非可得而舛也。唯愿大眾覺悟無常。勤修行業以自資身勿生懈怠。而不努力智者常嘆。假使千萬億歲。受五欲樂終不得免三惡道苦。況我百年而不得半于此。促期那得自寬。且世間幻惑終歸磨滅。常者皆盡高者亦墜。合會有離生必應死。重官厚祿誰得免之父母兄弟六親眷屬愛徹骨髓。當舍壽時不得相代。榮華豪貴。錢財寶物。亦不能延人之壽命。亦不可以言辭飲食求囑脫者無形之對誰能留者。經云。死者盡也。氣絕神逝。形骸蕭索。人物一統無生不終。而舍命之時受大苦惱。內外六親圍繞號哭。死者遑怖莫知依投身虛體冷氣將欲盡。見先所作善惡報相。其修善者天神扶衛。其行惡者牛頭在側。獄卒羅剎永無寬恕。慈親孝子不能相救。夫妻恩愛相看就盡。風刀解身苦不可言。死者爾時肝膽寸裂。無量痛惱一時同集。神識周慞如狂如醉決欲起一念善作一毫福。懷恨在心不復能得。如是苦惱無人代受。涅槃經言。死者于險難處無有資糧。去處懸遠又無伴侶。晝夜常行無有邊際。深邃幽闇無有光明。入無遮止到不得脫。生不修福死歸苦處。愁毒辛酸不可療治。非是惡色令人怖畏今日道場同業大眾。生死果報如環無窮。孤魂獨逝無人見者。不可尋覓。不可物寄。唯各努力捍勞忍苦。勤修四等六波羅蜜。以為獨逝諸趣之。資莫以強健而自安。心宜各至心等一痛。切五體投地歸依世間大慈悲父。  
　　南無彌勒佛　南無釋迦牟尼佛　南無多聞海佛　南無持華佛　南無不隨世佛　南無喜眾佛　南無孔雀音佛　南無不退沒佛　南無斷有愛垢佛　南無威儀濟佛　南無諸天流布佛　南無寶步佛　南無華手佛　南無威德佛　南無破怨賊佛　南無富多聞佛　南無妙國佛　南無華明佛　南無師子智佛　南無月出佛　南無滅闇佛　南無無動佛　南無師子游戲菩薩　南無師子奮迅菩薩　南無無邊身菩薩　南無觀世音菩薩。  
　　又復歸依如是十方盡虛空界一切三寶。  
　　愿以慈悲力同加覆護。今日道場同懺悔者。從今日去乃至菩提。一切罪因無量苦果悉得斷除。煩惱結業畢竟清凈。諸佛法會皆現身相。行菩薩道隨意自在。四等六度如說修行。四辯六通無不滿足。百千三昧應念現前。諸總持門無不能入。早登道場成等正覺(一拜)  
為執勞運力禮佛第三十六  
　　今日道場同業大眾。重復至誠五體投地起慈悲心。無怨親想。為今日轉生作熟執勞隨喜施工運力助營福者。各及眷屬又為即世牢獄憂厄因苦囹圄系閉及諸刑罰。念其處世。雖獲人身樂少苦多。枷鎖杻械未嘗離體。由何所致或今身造惡。或過去所追。或應免脫無由自申。重罪分死無救護者。如是眾生各及眷屬。(某甲)等今日以慈悲心。普為歸依一切世間大慈悲父。  
　　南無彌勒佛　南無釋迦牟尼佛　南無次第行佛　南無福德燈佛　南無音聲治佛　南無憍曇佛　南無勢力佛　南無身心住佛　南無善月佛　南無覺意華佛　南無上吉佛　南無善威德佛　南無智力德佛　南無善燈佛　南無堅行佛　南無天音佛　南無安樂佛　南無日面佛　南無樂解脫佛　南無戒明佛　南無住戒佛　南無無垢佛　南無師子幡菩薩　南無師子作菩薩　南無無邊身菩薩　南無觀世音菩薩。  
　　又復歸依如是十方盡虛空界一切三寶。  
　　愿以慈悲力同加覆護。今日執勞隨喜者。各及眷屬。從今日去至于菩提。一切罪障皆得消滅。一切眾苦畢竟解脫。壽命延長身心安樂。永離災厄無復障惱。發大乘心修菩薩行。六度四等皆悉具足。舍生死苦得涅槃樂。又愿東西二冶諸余牢獄徒囚系閉憂厄困苦諸有疾病不得自在者。各及眷屬。以今為其禮佛功德威力。一切眾苦皆悉解脫。惡業對因畢竟斷除。出牢獄戶入善法門。壽命無窮智力無盡。身心永樂如第三禪。憶牢獄苦。念諸佛恩。改惡修善。皆發大乘。行菩薩道至金剛際。還復度脫一切眾生。同登正覺神力自在(一拜)  
　　已懺悔發菩提心竟次應回向。  
發回向第三十七  
　　今日道場同業大眾。已得發心辦所辦竟。次復應須以前功德各發回向。何以故爾。一切眾生所以不能得解脫者。皆由著于世間果報不能舍離。若有片福一毫之善能回向者則于果報不復生著。便得解脫優游自在。所以經嘆修行回向為大利益。是故今日應發回向兼勸一切不著果報。我等相與先應至心五體投地。歸命敬禮世間大慈悲父。  
　　南無彌勒佛　南無釋迦牟尼佛　南無堅出佛　南無安阇那佛　南無增益佛　南無香明佛　南無違藍明佛　南無金玉佛　南無蜜缽佛　南無無礙相佛　南無信戒佛　南無至妙道佛　南無樂實佛　南無明法佛　南無具威德佛　南無至寂滅佛　南無上慈佛　南無大慈佛　南無甘露主佛　南無彌樓明佛　南無圣贊佛　南無廣照佛　南無文殊師利菩薩　南無普賢菩薩　南無無邊身菩薩　南無觀世音菩薩。  
　　又復歸依如是十方盡虛空界一切三寶。  
　　愿以慈悲力同加覆護。一切行愿皆得圓滿今日道場同業大眾。從今日去至于菩提。行菩薩道誓莫退還。先度眾生然后作佛。若未得道中間留住生死者。以此愿力令諸大眾在所生處身口意業恒自清凈。常發廣大勝妙之心柔軟心。調和心。勇猛心不放逸心。寂滅心。真心不雜亂心。無貪吝心。大勝心。大慈悲心。安住心。歡喜心。先度一切心。守護一切心。守護菩提心。誓等佛心。發如是等廣勝妙心。專求多聞修離欲定。饒益安樂一切眾生。不舍菩提同成正覺。  
　　代發回向法。  
　　今日道場同業大眾。相與胡跪合掌心念口言。隨我今說。  
　　十方諸天仙　　所有功德業 
　　我今為回向　　同歸正覺道 
　　十方龍鬼神　　所有勝善業 
　　我今為回向　　同歸一乘道 
　　十方諸人王　　所修菩提業 
　　我今為回向　　同歸無上道 
　　六道眾生類　　所有微善業 
　　我今為回向　　同歸無上道 
　　十方佛弟子　　善來比丘眾 
　　無著四沙門　　及求緣覺者 
　　隱顯化眾生　　明了因緣法 
　　如是兼一切　　盡回向佛道 
　　十方諸菩薩　　讀誦受持經 
　　入禪出禪者　　勸總行眾善 
　　如是等三乘　　一切眾德本 
　　盡回施眾生　　同歸無上道 
　　天上及人間　　圣道諸善業 
　　我今勸回向　　同歸無上道 
　　發心及懺悔　　自行若勸人 
　　所有微毫福　　盡回施眾生 
　　眾生不得佛　　不舍菩提愿 
　　一切成佛盡　　然后登正覺 
　　仰愿佛菩薩　　無漏諸圣人 
　　此世及后生　　惟愿見攝受  
　　相與至心五體投地。奉為。  
　　國王帝主回向。奉為父母親緣回向。奉為師長同學回向。奉為信施檀越善惡知識回向。奉為護世四王回向。又為十方魔王回向。又為聰明正直天地虛空主善罰惡守護持咒五方龍王龍神八部回向。又為幽顯一切靈只回向。又為十方盡虛空界一切眾生回向。唯愿十方諸天諸仙龍神八部一切眾生。從今日去至于菩提。恒會無相不復耽著(一拜)  
慈悲道場懺法卷第十 
 菩薩回向法第三十八  
　　今日道場同業大眾。相與已得捍勞忍苦。修如是等無量善根。宜復人人起如是念。我所修習善根。悉以饒益一切眾生。令諸眾生究竟清凈。以此所修懺悔善根。令一切眾生皆悉滅除地獄餓鬼畜生閻羅王等無量苦惱。以此懺法為諸眾生。作大舍令滅苦陰。作大護令脫煩惱。作歸依令離恐怖。作止趣令至智地。作安隱令得究竟安隱處。作大明令滅癡闇。作大燈令得安住究竟明凈。作大導師令入方便法得凈智身。  
　　今日道場同業大眾。如此諸法。是菩薩摩訶薩為怨親故。以諸善根同共回向。一切眾生等無差別。入平等觀無怨親想。常以愛眼視諸眾生。若眾生懷恨于菩薩起惡逆心者。菩薩為真善知識。善調伏心為說深法。譬如大海一切眾毒所不能壞。菩薩亦爾。愚癡無智不知報恩。如是眾生起無量惡。不能動亂菩薩道心。譬如皎日普照眾生不為無目而隱光明。菩薩道心亦復如是。不為惡者而生退沒。不以眾生難調伏故退舍善根。菩薩摩訶薩于諸善根信心清凈長養大悲。以諸善根普為眾生深心回向。非但口言。于諸眾生皆發歡喜心。明凈心。柔軟心。慈悲心。愛念心。攝取心。饒益心。安樂心。最勝心。以諸善根回向。菩薩摩訶薩發如是善根回向。我等今日亦應仰學如是回向心念口言。若我所有回向功德。令諸眾生得清凈趣。得清凈生功德滿足。一切世間無能壞者。功德智慧無有窮極。身口意業具足莊嚴常見諸佛。以不壞信聽受正法。離諸疑網憶持不忘。凈身口業心常安住。勝妙善根永離貧乏七財充滿。修學一切菩薩所學。得諸善根成就平等。得妙解脫一切種智。于諸眾生得慈愛眼。身根清凈言辭辯慧。發起諸善心無染著。入甚深法攝取一切。同住諸佛住無所住。所有回向悉如十方菩薩摩訶薩所發回向。廣大如法性。究竟如虛空。愿(某甲)等得如所愿滿菩提愿。四生六道同得如愿。重復增到五體投地。歸依世間大慈悲父。  
　　南無彌勒佛　南無釋迦牟尼佛　南無威德佛　南無見明佛　南無善行報佛　南無善喜佛　南無無憂佛　南無寶明佛　南無威儀佛　南無樂福德佛　南無功德海佛　南無盡相佛　南無斷魔佛　南無盡魔佛　南無過衰道佛　南無不壞意佛　南無水王佛　南無凈魔佛　南無眾生王佛　南無愛明佛　南無菩提相佛　南無智音佛　南無常精進菩薩　南無不休息菩薩　南無無邊身菩薩　南無觀世音菩薩。  
　　又復歸依十方盡虛空界一切三寶。愿以慈悲力同加攝受。令回向心具足成就。(某甲)等若具有無量大惡罪業。應受無量無邊楚毒。于惡道中不能自拔。違今日發菩提心。違菩提行。違菩提愿者。愿十方大地菩薩一切圣人。以慈悲心不違本愿。助(某甲)等于彼三惡道中。救諸眾生令得解脫。愿不以苦故舍離眾生為我。荷負重擔滿平等愿。度脫一切眾生生老病死愁憂苦惱無量諸難。令諸眾生悉得清凈。具足善根究竟解脫。舍離眾魔遠惡知識。親近善友真善眷屬。成就凈業盡滅眾苦。具足菩薩無量行愿。見佛歡喜得一切智。還復度脫一切眾生。  
　　已回向竟次應于六根發愿。  
發愿第三十九  
　　又愿今日道場同業大眾。各自發如是愿。尋眾惡所起皆緣六根。是為六根眾禍之本。雖為禍本。亦能招致無量福業。故勝鬘經言。守護六根凈身口意。以此義證生善之本。故于六根發大誓愿。  
　　初發眼根愿。  
　　愿今日道場同業大眾。廣及十方四生六道一切眾生。從今日去乃至菩提。眼常不見貪欲無厭詐幻之色。不見謟諛曲媚佞會之色。不見玄黃朱紫惑人之色。不見嗔恚斗諍丑狀之色。不見打撲苦惱損他之色。不見屠裂傷毀眾生之色。不見愚癡無信疑闇之色。不見無謙無敬驕慢之色。不見九十六種邪見之色眼常不見如是一切眾惡不善之色愿眼常見一切十方常住法身湛然之色。常見三十二相紫磨金色。常見八十種好隨形之色。常見諸天諸仙奉寶來獻散華之色。常見口出五種色光說法度人之色。常見分身散體遍滿十方之色。常見諸佛放肉髻光感有緣來會之色。又愿眼常見十方菩薩辟支羅漢眾圣之色。常得與諸眾生及諸眷屬觀佛之色。常見眾善無教假色。常見七覺凈華之色。常見解脫妙果之色。常見今日道場大眾歡喜贊法頂受之色。常見四眾圍繞聽法渴仰之色。常見一切布施持戒忍辱精進之色。常見一切靜默禪思修智慧之色。常見一切眾生得無生忍現前受記歡喜之色。常見一切登金剛慧斷無明闇補處之色。常見一切沐浴法流不退之。色已發眼根愿竟。相與至心五體投地。歸依世間大慈悲父。  
　　南無彌勒佛　南無釋迦牟尼佛　南無善寂佛　南無梵命佛　南無智喜佛　南無神相佛　南無如眾王佛　南無持地佛　南無愛日佛　南無羅睺月佛　南無華明佛　南無藥師佛　南無持勢力佛　南無福德明佛　南無喜明佛　南無好音佛　南無法自在佛　南無梵音佛　南無妙音菩薩　南無大勢至菩薩　南無無邊身菩薩　南無觀世音菩薩。  
　　又復歸依如是十方盡虛空界一切三寶。  
　　愿以慈悲力同加覆護。令(某甲)等得如所愿滿菩提愿(一拜)  
　　次發耳根愿。  
　　又愿今日道場同業大眾。廣及十方四生六道一切眾生。從今日去乃至菩提。耳常不聞啼哭愁苦悲泣之聲。不聞無間地獄受苦之聲。不聞鑊湯雷沸振響之聲。不聞刀山劍樹鋒刃割裂之聲。不聞十八地獄間隔無量苦楚之聲。又愿從今日去耳常不聞餓鬼饑渴熱惱求食不得之聲。不聞餓鬼行動節間火然作五百車聲。又愿從今日去耳常不聞畜生身大五百由旬為諸小蟲噆食苦痛之聲。不聞抵債不還生馲駝驢馬牛身常負重鞭杖楚撻困苦之聲。耳常不聞愛別離怨憎會等八苦之聲。不聞四百四病苦報之聲。不聞一切諸惡不善之聲。不聞鐘鈴螺鼓琴瑟箜篌琳瑯玉佩惑人之聲。唯愿一切眾生從今日去。耳常得聞諸佛說法八種音聲。常聞無常苦空無我之聲。常聞八萬四千波羅蜜聲。常聞假名諸法無性之聲。常聞諸佛一音說法各得解聲。常聞一切眾生皆有佛性法身常住不滅之聲。常聞十地菩薩忍音修進之聲。常聞得無生解善入佛慧出三界之聲。常聞諸法身菩薩入法流水真俗并觀念念具足萬行之聲。常聞十方辟支羅漢四。果之聲。常聞帝釋為諸天說般若之聲。常聞十地補處大士在兜率宮說法不退轉地行之聲。常聞萬善同歸得佛之聲。常聞諸佛贊嘆一切眾生能行十善隨喜之聲。愿諸眾生常聞諸佛贊言善哉是人不久成佛之聲。已發耳根愿竟。相與至心五體投地。重復歸依世間大慈悲父。  
　　南無彌勒佛　南無釋迦牟尼佛　南無善業佛　南無意無謬佛　南無大施佛　南無名贊佛　南無眾相佛　南無德流布佛　南無世自在佛　南無德樹佛　南無滅癡佛　南無無量佛　南無善月佛　南無無邊辯相佛　南無寶月菩薩　南無月光菩薩　南無無邊身菩薩　南無觀世音菩薩。  
　　又復歸依如是十方盡虛空界一切三寶。  
　　愿以慈悲力同加攝受。令(某甲)等得如所愿滿菩提愿。  
　　次發鼻根愿。  
　　又愿今日道場同業大眾。廣及六道一切眾生。從今日去乃至菩提。鼻常不聞殺生嗞味飲食之氣。不聞畋獵放火燒害眾生之氣。不聞蒸煮熬炙眾生之氣。不聞三十六物革囊臭處之氣。不聞錦綺羅縠惑人之氣。又愿鼻不聞地獄剝裂燋爛之氣。不聞餓鬼饑渴飲食糞穢膿血之氣。不聞畜生腥臊不凈之氣。不聞病臥床席無人看視瘡壞難近之氣。不聞大小便利臭穢之氣。不聞死尸膖脹蟲食爛壞之氣。唯愿大眾六道眾生從今日去。鼻常得聞十方世界牛頭旃檀無價之香。常聞優曇缽羅五色華香。常聞歡喜園中諸樹華香。常聞兜率天宮說法時香。常聞妙法堂上游戲時香。常聞十方眾生行五戒十善六念之香。常聞一切七方便人十六行香。常聞十方辟支學無學人眾德之香。常聞四果四向得無漏香。常聞無量菩薩歡喜離垢發光焰慧難勝遠行現前不動善慧法云之香。常聞眾圣戒定慧解脫解脫知見五分法身之香。常聞諸佛菩提之香。常聞三十七品十二緣觀六度之香。常聞大悲三念十力四無所畏十八不共法香。常聞八萬四千諸波羅蜜香。常聞十方無量妙極法身常住之香。已發鼻根愿竟。相與至心五體投地。歸依世間大慈悲父。  
　　南無彌勒佛　南無釋迦牟尼佛　南無梨陀法佛　南無應供養佛　南無度憂佛　南無樂安佛　南無世意佛　南無愛身佛　南無妙足佛　南無優缽羅佛　南無華纓佛　南無無邊辯光佛　南無信圣佛　南無德精進佛　南無妙德菩薩　南無金剛藏菩薩　南無無邊身菩薩　南無觀世音菩薩。  
　　又復歸依如是十方盡虛空界一切三寶。  
　　愿以慈悲力同加攝受。令(某甲)等得如所愿滿菩提愿。  
　　次發舌根愿。  
　　又愿今日道場同業大眾。廣及十方四生。六道一切眾生。從今以去乃至菩提。舌恒不嘗傷殺一切眾生身體之味。不嘗一切自死之味。不嘗生類血髓之味。不嘗怨家對主毒藥之味。不嘗一切能生貪愛煩惱嗞味之味。愿舌恒嘗甘露百種美味。恒嘗諸自然飲食之味。恒嘗香積香飯之味。恒嘗諸佛所食之味。恒嘗法身戒定慧之所熏修所現食味。恒嘗法喜禪悅之味。恒嘗無量功德滋治慧命甜和之味。恒嘗解脫一味等味。恒嘗諸佛泥洹至樂最上勝味之味。已發舌根愿竟。相與至心五體投地。歸依世間大慈悲父。  
　　南無彌勒佛　南無釋迦牟尼佛　南無真實佛　南無天主佛　南無高音佛　南無信凈佛　南無婆耆羅陀佛　南無福德意佛　南無焰熾佛　南無無邊德佛　南無聚成佛　南無師子游佛　南無不動佛　南無信清凈佛　南無虛空藏菩薩　南無薩陀波輪菩薩　南無無邊身菩薩　南無觀世音菩薩。  
　　又復歸依如是十方盡虛空界一切三寶。  
　　愿以慈悲力哀愍覆護。令(某甲)等得如所愿滿菩提愿。  
　　次發身根愿。  
　　又愿今日道場同業大眾。廣及十方一切眾生。從今日去乃至菩提。身常不覺五欲邪媚之觸。不覺鑊湯爐炭寒冰等觸。不覺餓鬼。頭上火然烊銅灌口焦爛之觸。不覺畜生剝裂苦楚之觸。不覺四百四病諸苦之觸。不覺大熱大寒難耐之觸。不覺蚊蚋蚤苡諸蟲之觸。不覺刀杖毒藥加害之觸。不覺饑渴困苦一切諸觸。愿身常覺諸天妙衣之觸。常覺自然甘露之觸。常覺清涼不寒不熱之觸。常覺不饑不渴無病無惱休強之觸。常覺臥安覺安無憂無怖之觸。常覺十方諸佛凈土微風吹身之觸。常覺十方諸佛凈國七寶浴池洗蕩身心之觸。常覺無老病死諸苦之觸。常覺飛行自在與諸菩薩聽法之觸。常覺諸佛涅槃八自在觸。已發身根愿竟。相與至心五體投地。歸依世間大慈悲父。  
　　南無彌勒佛　南無釋迦牟尼佛　南無行明佛　南無龍音佛　南無持輪佛　南無財成佛　南無世愛佛　南無法名佛　南無無量寶名佛　南無云相佛　南無慧道佛　南無妙香佛　南無虛空音佛　南無虛空佛　南無越三界菩薩　南無跋陀婆羅菩薩　南無無邊身菩薩　南無觀世音菩薩。  
　　又復歸依如是十方盡虛空界一切三寶。  
　　愿以慈悲力覆護攝受。令(某甲)等得如所愿滿菩提愿。  
　　次發意根愿。  
　　又愿今日道場同業大眾。廣及十方一切眾生。從今日去乃至菩提。意常得知貪欲嗔恚愚癡為患。常知身殺盜淫妄言綺語兩舌惡口為患。常知殺父害母殺阿羅漢出佛身血破和合眾是無問罪。常知謗佛法僧不信因果人死更生報應之法。常知遠惡知識親近善友。常知咨受九十六種邪師之法為非。常知三漏五蓋十纏之法是障。常知三途可畏生死酷劇苦報之處。愿意常知一切眾生皆有佛性。常知諸佛是大慈悲父無上醫王。一切尊法為諸眾生病之良藥。一切賢圣為諸眾生看病之母。愿意常知歸依三寶應受五戒次行十善。如是等法能招天上人中勝報。常知未免生死應修七方便觀腝頂法等。常知應行無漏苦忍十六圣心。先修十六行觀觀四真諦。常知四諦平等無相故成四果。常知總相別相一切種法。常知十二因緣三世因果輪轉無有休息。常知修行六度八萬諸行。常知斷除八萬四千塵勞。常知體會無生必斷生死。常知十住階品次第具足。常知以金剛心斷無明闇得無上果。常知體極一照萬德圓備累患都盡成大涅槃。常知佛地十力四無所畏十八不共無量功德無量善法。已發意根愿竟。相與至心五體投地。歸依世間大慈悲父。  
　　南無彌勒佛　南無釋迦牟尼佛　南無天王佛　南無珠凈佛　南無善財佛　南無燈焰佛　南無寶音佛　南無人主王佛　南無羅睺守佛　南無安隱佛　南無師子意佛　南無寶名聞佛　南無得利佛　南無遍見佛　南無馬鳴菩薩　南無龍樹菩薩　南無無邊身菩薩　南無觀世音菩薩。  
　　又復歸依如是十方盡虛空界一切三寶。  
　　愿以慈悲心哀愍覆護攝受。令(某甲)等得如所愿滿菩提愿。  
　　次發口愿。  
　　又愿大眾。廣及十方一切眾生。從今日去乃至菩提。口常不毀呰三寶。不謗弘通經人說其過患。不言作善不得樂報作惡不得苦果。不言人死斷滅不復更生。不說無利益損他人事。不說邪見外道所造經書。不教人作十惡業。不教人造五逆業。不稱揚人惡。不言俗間無趣好戲笑事。不教人僻信邪鬼神。不評論人物好丑。不嗔罵父母師長善友。不勸人造罪。不斷人作福。愿口常贊嘆三寶。贊嘆弘通法人說其功德。示人善惡果報。常說悟人身死神明不滅。常發善言使人利益。常說如來尊經十二部。常言一切眾生皆有佛性當得常樂我凈。常教人孝事父母恭敬師長。常勸人歸依三寶受持五戒十善六念。常贊誦經典唄說諸善。常教人近善知識遠惡知識。愿口常說十住佛地無量功德。使人修凈土行莊嚴極果。常教人勤禮三寶。常教人建立形像修諸供養。常教人作諸善事如救頭然。常教人救窮濟苦無暫停息。已發口愿竟。相與至心五體投地。歸依世間大慈悲父。  
　　南無彌勒佛　南無釋迦牟尼佛　南無世華佛　南無高頂佛　南無無偏辯才佛　南無差別知見佛　南無師子牙佛　南無梨陀步佛　南無福德佛　南無法燈善佛　南無目犍連佛　南無無憂國佛　南無意思佛　南無樂菩提佛　南無師子游戲菩薩　南無師子奮迅菩薩　南無無邊身菩薩　南無觀世音菩薩。  
　　又復歸依如是十方盡虛空界一切三寶。  
　　愿以慈悲力覆護攝受。令(某甲)等得如所愿滿菩提愿。  
　　諸行法門。  
　　又愿十方盡虛空界四生六道一切眾生。從今發愿之后。各能具足諸行法門。篤信三寶愛敬法門。不懷疑惑堅固法門。欲斷起惡勤懺法門。欲愿清凈念悔法門。自心清凈護身法門。永凈四事護口法門不毀三業護意法門具足所愿菩提法門。第一不害悲心法門。化使立德慈心法門。不毀他人歡喜法門。不欺他人至誠法門。欲滅三途三寶法門。終不虛妄真實法門。不慢彼我舍害法門。無有猶預棄結法門。斷斗訟意無諍法門。奉行平等應正法門。  
　　又愿眾生具足如是無量法門。  
　　心趣法門觀心如幻。意斷法門舍不善本。神足法門身心輕便。信根法門不愿退根。進根法門不舍善軛。念根法門善造道業。定根法門攝心正道。慧根法門觀無常空。信力法門越魔威勢。進力法門一去不還。念力法門未曾忘舍。定力法門滅眾妄想。慧力法門周旋往來。進覺法門積行佛道。正定法門逮得三昧。凈性法門不樂余乘。  
　　愿諸眾生悉具菩薩摩訶薩諸如是等八萬法門。清凈佛土勸化慳嫉。悉度眾惡八難之處。攝諸諍訟嗔恚之人。勤行眾善攝懈怠者。定意神通攝諸亂想。已發愿竟。相與至心五體投地。歸依世間大慈悲父。  
　　南無彌勒佛　南無釋迦牟尼佛　南無法天敬佛　南無斷勢力佛　南無極勢力佛　南無慧華佛　南無堅音佛　南無安樂佛　南無妙義佛　南無愛凈佛　南無慚愧顏佛　南無妙髻佛　南無欲樂佛　南無樓志佛　南無藥王菩薩　南無藥上菩薩　南無無邊身菩薩　南無觀世音菩薩。  
　　又復歸依如是十方盡虛空界一切三寶。  
　　愿以慈悲力救護攝受。令三界六道四生眾生。以今慈悲道場懺法發心發愿功德因緣。各各具足功德智慧。以神通力隨心自在已發愿意次應囑累流通。  
囑累第四十  
　　今日道場同業大眾。相與已為六道四生眾生發誓愿竟。次以眾生付囑諸大菩薩。愿以慈悲心同加攝受。以今懺悔發愿功德因緣。令一切眾生悉皆樂求無上福田。深信施佛有無量報。令一切眾生一心向佛。具得無量清凈果報。愿一切眾生于諸佛所無慳吝心。具足大施無所愛惜。又愿一切眾生于諸佛所修無上福田。離二乘愿行菩薩道。得諸如來無礙解脫一切種智。又愿一切眾生于諸佛所種無盡善根。得佛無量功德智慧。又愿一切眾生攝取深慧。具足清凈無上智王。又愿一切眾生所游自在。得諸如來至一切處無礙神力。又愿一切眾生攝取大乘。得無量種智安住不動。又愿一切眾生具足成就第一福田。皆能出生一切智地。又愿一切眾生于一切佛無嫌恨心。種諸善根樂求佛智。又愿一切眾生以妙方便。往詣一切莊嚴佛剎。于一念中。深入法界而無疲倦。又愿一切眾生得無比身。盡能遍游十方世界而無疲厭。又愿一切眾生成廣大身得隨意行。得一切佛神力莊嚴究竟彼岸。于一念中顯現如來自在神力遍虛空界。已發如是大愿竟。廣大如法性。究竟如虛空。愿一切眾生得如所愿滿菩提愿。相與至心五體投地。(某甲)等若受苦報不能救眾生者。以眾生囑累。  
　　無量無邊盡虛空界無生法身菩薩　無量無邊盡虛空界無漏色身菩薩　無量無邊盡虛空界發心菩薩　興正法馬鳴大師菩薩　興像法龍樹大師菩薩　十方盡虛空界無邊身菩薩　十方盡虛空界救苦觀世音菩薩　文殊師利菩薩　普賢菩薩　師子游戲菩薩　師子奮迅菩薩　師子幡菩薩　師子作菩薩　堅勇精進菩薩　金剛慧菩薩　棄陰蓋菩薩　寂根菩薩　慧上菩薩　常不離世菩薩　藥王菩薩　藥上菩薩　虛空藏菩薩　金剛藏菩薩　常精進菩薩　不休息菩薩　妙音菩薩　妙德菩薩　寶月菩薩　月光菩薩　薩陀波輪菩薩　越三界菩薩。  
　　又復囑累如是十方盡虛空界一切菩薩。愿諸菩薩摩訶薩。以本愿力誓度眾生力。攝受十方無窮無盡一切眾生。愿菩薩摩訶薩。不舍一切眾生同善知識無分別相愿一切眾生知菩薩恩親近供養。愿諸菩薩慈愍攝受。令諸眾生得正直心。隨逐菩薩不相遠離。愿一切眾生隨菩薩教不生違反。得堅固心不舍善知識。離一切垢心不可壞。令諸眾生為善知識不惜身命。悉舍一切不違其教。令諸眾生修習大慈遠離諸惡。聞佛正法悉能受持。令諸眾生同諸菩薩善根業報。菩薩行愿究竟清凈。具足神通隨意自在。乘于大乘乃至究寬一切種智。于其中間無有懈息。乘智慧乘至安隱處。得無礙乘究竟自在。從始至未歸依三寶斷疑生信懺悔發心。顯果報出地獄。解怨自慶。發愿回向。乃至囑累。所有功德悉以布施十方盡虛空界一切眾生。  
　　彌勒世尊現為我證。十方諸佛哀愍覆護。所悔所愿皆得成就。愿諸眾生同慈悲父俱生此國。預在初會聞法悟道。功德智慧一切具足。與諸菩薩等無有異。入金剛心成等正覺。  
　　贊佛咒愿。  
　　多陀阿伽度阿羅訶三藐三佛陀三德具足。度人無量拔生死苦。以今懺悔禮佛功德因緣。愿諸眾生各各具足。得如所愿滿菩提。愿(某甲)等今日所發誓愿。悉同十方盡虛空界一切諸佛諸大菩薩所有誓愿。不可窮盡。我今誓愿亦復如是。廣大如法性。究竟如虛空。窮未來際盡一切劫。眾生不可盡。我愿不可盡。世界不可盡。我愿不可盡。虛空不可盡。我愿不可盡。法性不可盡。我愿不可盡。涅槃不可盡。我愿不可盡。佛出世不可盡。我愿不可盡。諸佛智慧不可盡。我愿不可盡。心緣不可盡。我愿不可盡。起智不可盡。我愿不可盡。世間道種法道種智慧道種不可盡。我愿不可盡。若十種可盡。我愿乃可盡。一切和南三乘圣眾。  

   上一部：乾隆大藏經·此土著述·經律異相五十卷（第二十六卷～第五十卷）  下一部：乾隆大藏經·此土著述·比丘尼傳四卷 
 
 
  
   
乾隆大藏經·此土著述·慈悲道場懺法   
   