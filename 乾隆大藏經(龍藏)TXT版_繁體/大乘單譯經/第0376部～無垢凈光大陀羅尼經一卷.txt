  第0376部～無垢凈光大陀羅尼經一卷         
   
  
   大乘單譯經·第0376部   
無垢凈光大陀羅尼經一卷   
唐天竺沙門彌陀山等譯      
 
 
　　 
 
無垢凈光大陀羅尼經  
　　如是我聞。一時佛在迦毗羅城大精舍中。與大比丘眾無量人俱。復有無量百千億那由他菩薩摩訶薩。其名曰除一切蓋障菩薩。執金剛主菩薩。觀世音菩薩。文殊師利菩薩。普賢菩薩。無盡意菩薩。彌勒菩薩。如是等而為上首。復有無量天龍夜叉乾闥婆阿修羅迦樓羅緊那羅摩睺羅伽人非人等。無量大眾恭敬圍繞而為說法。時彼城中有大婆羅門。名劫比羅戰茶。歸敬外道不信佛法。有善相師而告之言。大婆羅門汝卻后七日必當命終。時婆羅門聞是語已。心懷愁惱驚懼怖畏。作是思惟誰能救我我當依誰。復作是念沙門瞿曇稱一切智證一切智。我當詣彼。彼若實是一切智者。必當說我憂怖之事。作是念已即往佛所。于眾會前遙觀如來。意欲請問而懷猶豫。時釋迦如來于三世法無不明見。知婆羅門心之所念。以慈軟音而告之言。大婆羅門汝卻后七日定當命終。墮可畏處阿鼻地獄從此復入十六地獄。出已復受旃陀羅身。命終之后復生豬中。恒居臭泥常食糞穢。壽命長時多受眾苦。后得為人貧窮下賤。不凈臭穢丑形黑瘦。干枯癩病人不喜見。其咽如針恒乏飲食。得人捶打受大苦惱。時婆羅門聞是語已。生大恐怖悲泣憂愁。疾至佛所頂禮雙足。而白佛言如來即是救濟一切諸眾生者。我今悔過歸命世尊。唯愿救我大地獄苦。佛言大婆羅門此迦毗羅城三岐道處有古佛塔。于中現有如來舍利。其塔崩壞汝應往彼重更修理。及造相輪橖寫陀羅尼。以置其中興大供養。依法七遍念誦神咒。令汝命根還復增長。久后壽終生極樂界。于百千劫受大勝樂。次后復于妙喜世界。亦百千劫如前受樂。后復于諸兜率天宮。亦百千劫相續受樂。一切生處常憶宿命。除一切障滅一切罪。永離一切地獄等苦。常見諸佛恒為如來之所攝護。婆羅門若有比丘比丘尼優婆塞優婆夷善男女等。或有短命或多病者。應修故塔或造小泥塔。依法書寫陀羅尼咒。咒索作壇。由此福故命將盡者。復更增壽。諸病苦者皆得除愈。永離地獄畜生餓鬼。耳尚不聞地獄之聲。何況身受。時婆羅門聞此語已心懷歡喜。即欲往彼故壞塔所依教修營。時眾會中除蓋障菩薩。從坐而起合掌白佛言世尊。何者是彼陀羅尼法。而能生長福德善。根佛言有大陀羅尼。名最勝無垢清凈光明大壇場法。諸佛以此安慰眾生。若有聞此陀羅尼者。滅五逆罪閉地獄門。除滅慳貪嫉妒罪垢。命短促者皆得延壽。諸吉祥事無不成辦。時除蓋障菩薩復白佛言。世尊愿佛說此陀羅尼法。令一切眾生得長壽故。凈除一切諸罪障故。為一切眾生作大明故。爾時世尊聞是請已。即于頂上放大光明。遍照三千大千世界。遍覺一切諸如來已。還歸本處從佛頂入。時佛即以美妙悅意迦陵頻伽和雅之音。而說咒曰。  
　　南謨颯哆颯怛底(顛以反下同)弊(毗也反唇聲一)三藐三佛陀俱胝喃(奴暗反下同二)缽唎戍(輸聿反下同)陀摩捺娑(三)薄(去聲引)質多缽唎底瑟恥哆喃(四)南謨薄伽跋底阿彌多喻殺寫恒他揭怛寫(五)晻(引聲六)怛他揭多戍第(七)阿喻毗輸達儞(八)僧[日*歇](呵葛反)羅僧喝羅(九)薩婆怛他揭多毗唎耶跋麗娜(十)缽剌底僧喝啰阿喻(十一)薩么啰薩么啰(十二)薩婆怛他揭多三昧焰(十三)菩提菩提(十四)勃地(亭也反下同)毗勃地(十五)菩馱也菩馱也(十六)薩婆播波(引)阿伐喇拏(上)毗戍第(十七)毗揭多末羅佩焰(十八)蘇勃馱勃第(十九)虎嚕虎嚕莎(引)訶(引二十)  
　　佛言除蓋障此是根本陀羅尼咒。若欲作此法者。當于月八日或十三日。或十四日或十五日。右繞舍利塔滿七十七匝。誦此陀羅尼亦七十七遍。應當作壇于上護凈。書寫此咒滿七十七本。尊重法故于書寫人。以香花飲食凈衣洗浴。涂香熏香而為供養。或施七寶或隨力施。當持咒本置于塔中供養此塔。或作小泥塔滿足七十七。各以一本置于塔中而興供養如法作已。命欲盡者而更延壽。一切宿障諸惡趣業悉皆滅盡。永離地獄餓鬼畜生。所生之處常憶宿命。一切所愿皆得滿足。則為已得七十七億諸如來所而種善根。一切眾病及諸煩惱咸得消除。  
　　若人病重命將欲盡。當為作方壇。于上畫作種種形狀(所謂輪形金剛杵形蠡形戟形月字形蓮花形四角畫蓮花上安瓶)瓶滿香水置于四角。布列香爐燒眾名香。以五色缽盛種種食及三白食(謂乳酪粳米飯)復以五缽(各盛香花水及粳米)壇上供養。種種飲食盛滿一器。及水一瓶置壇中心。于壇近邊畫作毗那夜迦像。頂上安燈。將彼病人在于壇西。面向此壇。盛一器食對病人前置于壇上。咒師要須清凈如法。咒此病人七十七遍。令將死之人惛冥七日。命續識還如從夢覺。  
　　若有護凈日別一遍。誦念此咒滿足百年。是人命終生極樂界。若一切時常念誦者。乃至菩提恒憶宿命。永離夭壽及諸惡趣。  
　　若復有人為于亡者稱其名字。至心誦咒滿七十七遍。若彼亡人墮惡趣者。應時即得離惡道苦生天受樂。或稱彼名依法書寫此陀羅尼。置佛塔中如法供養。亦令亡者得離惡趣生于天上。或復得生兜率天宮。乃至菩提不墮惡道。  
　　若有善男子善女人。于此佛塔或右繞或禮拜或供養者。當得授記于阿耨多羅三藐三菩提而不退轉。一切宿障一切罪業悉皆消滅。不至飛鳥畜生之類。至此塔影當得永離畜生惡趣。若有五無間罪或在塔影。或觸彼塔皆得除滅。置塔之處無諸邪魅夜叉羅剎。富單那毗舍阇等。惡獸惡龍毒蟲毒草。亦無魍魎諸惡鬼神奪精氣者。亦無刀兵水火霜雹饑饉。橫死惡夢不祥苦惱之事。于彼國土若有諸惡先相現時。其塔即便現于神變出大光焰。令彼諸惡不祥之事無不殄滅。若復于彼有惡心眾生。或是怨仇及怨伴侶并諸劫盜寇賊等類欲壞此國。其塔亦便出大火光。即于其處現諸兵仗。惡賊見已自然退散。常有一切諸天善神守護其國。于國四周各百由旬結成大界。其中男女乃至畜生。無諸疫癘疾苦斗諍。不作一切非法之事。其余咒術所不能壞。是名根本陀羅尼法。善男子今為汝說相輪橖中陀羅尼法。即說咒曰。  
　　唵(引一)薩婆怛他揭多毗補羅曳(栘熱反下同)瑟[打-丁+致](竹幾反下同二)末尼羯諾迦(舉佉反)曷喇折哆(上三)毗菩瑟哆曳瑟[打-丁+致](四)杜嚕杜嚕(五)三曼哆尾嚕吉帝(六)薩啰薩啰播跛尾輸達尼(七)菩達尼三菩達尼(八)缽啰(上)伐啰(上)曳瑟[打-丁+致]伐囇(九)末尼脫誓(十)鶻嚕止啰(上)末羅毗戍第(十一)吽(引)吽莎(引)訶(十二)  
　　善男子應當如法。書寫此咒九十九本。于相輪橖四周安置。又寫此咒及功能法。于橖中心密覆安處。如是作已。則為建立九萬九千相輪橖已。亦為安置九萬九千佛舍利已。亦為已造九萬九千佛舍利塔。亦為已造九萬九千八大寶塔。亦為已造九萬九千菩提場塔。若造一小泥塔。于中安置此陀羅尼者。則為已造九萬九千諸小寶塔。若有眾生右繞此塔。或禮一拜或一合掌。或以一花或以一香。燒香涂香鈴鐸幡蓋而供養者。則為供養九萬九千諸佛塔已。是則成就廣大善根福德之聚。若有飛鳥蚊虻蠅等至塔影中。當得授記于阿耨多羅三藐三菩提而不退轉。若遙見此塔或聞鈴聲或聞其名。彼人所有五無間業。一切罪障皆得消滅。常為一切諸佛護念。得于如來清凈之道。是名相輪陀羅尼法。善男子今為汝說修造佛塔陀羅尼法。即說咒曰。  
　　唵(引一)薩婆怛他揭多(二)末羅毗輸達尼(三)鍵陀鞞梨缽娜伐囇(四)缽啰底僧塞迦啰(五)怛他揭多馱都達麗(六)達啰達啰(七)珊達啰珊達啰(八)薩婆怛他揭多(九)阿地瑟恥帝莎(引)訶(十)  
　　若有比丘比丘尼優婆塞優婆夷。若自造塔若教人造。若修故塔若作小塔。或以泥作或用甎石。應先咒滿一千八遍然后造作。其塔分量或如爪甲。或長一肘乃至由旬。以其咒力及至心故。于泥等塔中出妙香氣。所謂牛頭栴檀赤白栴檀。龍[腦-月+骨]麝香郁金香等及天香氣。自作教人皆得成就廣大善根福德之聚。命若短促便得延壽。后臨終時得見九十九億百千那由他佛。常為一切諸佛憶念。而與授記生極樂界。壽命九十九億百千那由他歲。常得宿命天眼天身天耳天鼻。天栴檀香從其身出。口中常出優缽羅花香。得五神通于阿耨多羅三藐三菩提得不退轉。若咒香泥下至極少。如芥子許涂此塔上。彼人亦得如上所說大福德聚。  
　　若比丘比丘尼優婆塞優婆夷。如法書寫陀羅尼法。以清凈心尊重供養如佛無異。于書寫人亦增上供養。如前所說書咒印已。置于塔中及所修塔內并相輪橖中如法成就。是人當得廣大善根福德之聚。佛說此陀羅尼印法時。十方一切諸佛如來同聲贊言。善哉善哉釋迦牟尼如來應正等覺。乃能善說此大陀羅尼印法。令一切眾生皆無空過。獲大利益攝大福聚。乃至于阿耨多羅三藐三菩提得不退轉。  
　　爾時眾中天龍八部。及諸菩薩執金剛主。四王帝釋梵天王。那羅延摩醯首羅。摩尼跋陀羅補那跋陀。及跋羅神夜摩神婆樓摩神。俱薜羅神婆颯婆神諸仙眾等。聞此法已起厭離心。調伏柔軟生大歡喜。以大音聲互相謂言。希有希有諸佛如來。希有希有真正妙法。希有希有此陀羅尼印法。如來所說甚難值遇。是時劫比羅戰茶大婆羅門。聞此大功德殊勝利益大陀羅尼法印。即得明達法性遠塵離垢。斷諸煩惱滅諸罪障壽命延長。生大歡喜踴躍無量。令一切眾生亦皆當得心意清凈。  
　　爾時除蓋障菩薩摩訶薩。持一寶臺種種眾寶間錯莊嚴。以佛莊嚴而莊嚴之。愛樂法故供養如來。右繞三匝頂禮佛足。而白佛言世尊此大陀羅尼壇場法印甚難值遇。世尊說此一切眾生妙法庫藏鎮閻浮提。令諸眾生種大善根。施其壽命消滅煩惱。我今亦當為令眾生種善根故。供養一切諸如來故。今于佛前說自心印陀羅尼法。即說咒曰。  
　　南謨薄伽伐帝納婆納伐底喃(一)三藐三佛陀俱胝那庾多設多索訶薩羅(引)喃(二)南謨薩婆儞伐啰拏(去聲)毗瑟劍鼻尼(引)菩提薩埵也(三)唵(引四)睹嚕睹嚕(五)薩婆阿伐啰拏毗戍達尼(六)薩婆怛他揭多摩庾播喇尼(七)毗布麗(八)眤末麗薩婆悉陀南摩塞訖栗帝(九)跋羅跋啰(十)薩婆薩埵縛盧羯尼(十一)吽(引)薩婆尼伐啰拏(上聲)毗瑟劍毗泥(十二)薩婆播波毗燒達尼莎訶(引十三)  
　　世尊此陀羅尼是九十九億諸佛所說。若有至心暫念誦者。一切罪業悉皆消滅。若有依法書寫此咒。滿九十九本置于塔中或塔四周。有人禮拜及以贊嘆。或以香花涂香燈燭供養此塔。彼善男女于現生中。滅一切罪除一切障滿一切愿。則為供養九十九億百千那由他恒河沙等諸如來已。亦為供養九十九億百千那由他恒河沙等舍利塔已。是則成就廣大善根福德之聚。若有比丘于月八日十三日。十四日十五日。洗浴護凈著鮮潔衣。于一日一夜而不飲食。或時唯食三種白食。右繞佛塔誦此陀羅尼滿一百八遍。百千劫罪及五無間皆得除滅。我除蓋障即為現身。令其所愿皆悉滿足。得見一切諸佛如來。若有誦滿二百八遍得諸禪定。若有誦滿三百八遍。得凈一切障三昧。若有誦滿四百八遍。得四大天王常來親近現身衛護。加其身心增大威德。若有誦滿五百八遍。攝得無量阿僧祇不可量諸大善根。若有誦滿六百八遍。便得此咒根本法成就。為持咒天仙。若有誦滿七百八遍。得大威德具足光明。若有誦滿八百八遍得心清凈。若有誦滿九百八遍得五根清凈。若有誦滿一千八遍。當得須陀洹果。若誦滿二千遍當得斯陀含果。若誦滿三千遍當得阿那含果。若誦滿四千遍當得阿羅漢果。若誦滿五千遍當得辟支佛果。若誦滿六千遍當得普賢地。若誦滿七千遍當得初地。若滿八千遍當得第五地。若滿九千遍當得普門陀羅尼。若滿十千遍當得不動地。若復滿十一千遍當得如來地。成大人相大師子吼。  
　　若復有人欲于現生。成就功德大利益者。應修故塔誦咒右繞滿百八遍。心中所愿無不成滿。時釋迦牟尼佛贊除蓋障言。善哉善哉善男子。汝能如是隨順如來所演咒法而助宣說。時執金剛大夜叉主。白佛言世尊。此大咒王陀羅尼法。同如來藏亦如佛塔。世尊以此勝法鎮閻浮提。令一切眾生皆得解脫。能于后時作大佛事。佛言執金剛主。此大咒法若在世時同如來在。以其能作佛所作事。少有所作成大福聚。況多功用所獲善根。假使百千億那由他恒河沙諸佛說不能盡。佛眼所見不可為喻。不可量不可說。執金剛主言。以何因緣少用功力成大福聚。佛言諦聽當為汝說。若比丘比丘尼優婆塞優婆夷。欲得滿足大功德聚。當依前法書寫此四大陀羅尼咒法之王各九十九本。然后于佛塔前。造一方壇牛糞涂地。于壇四角置香水滿瓶。香爐布列以供養。缽(盛香花水粳米)置于壇上。及三味食(烏麻菉豆粳米和煮)并三白食。各置瓶中布于壇上。種種果子數滿九十九。并四種食一切所須。及諸香花皆置其上。以陀羅尼咒置相輪橖中及塔四周。以咒王法置于塔內。想十方佛至心誦念此陀羅尼。即說咒曰。  
　　南謨納婆納伐底喃怛他揭多俱胝喃(一)弶伽捺地婆盧迦三摩喃(二)唵(引三)毗補麗毗末麗(四)缽啰伐麗(五)市那(上)伐麗(六)薩啰薩啰(七)薩婆怛他揭多馱都揭鞞(八)薩底(丁耶反)地瑟恥帝薩(引)訶(九)阿(引)那(夷我反下同)咄都飯尼莎(引)訶(十)薩婆提婆那婆阿耶弭(十一)勃陀阿地瑟侘那(上十二)三摩也莎(引)訶(十三)  
　　應燒香相續誦此陀羅尼咒二十八遍。即時八大菩薩八大夜叉王。執金剛夜叉主。四王帝釋梵天王。那羅延摩醯首羅。各以自手共持彼塔及相輪橖。亦有九十九億百千那由他恒河沙諸佛。皆至此處加持彼塔。安佛舍利由加持故。令塔猶如大摩尼寶。是人由此則為已造九十九億百千那由他諸大寶塔。由此當得廣大善根。壽命延長身凈無垢。眾病悉除災障殄滅。若見此塔者滅五逆罪。聞塔鈴聲消諸一切惡業。舍身當生極樂世界。若有傳聞此塔名者當得阿鞞跋致。下至鳥獸得聞其聲。離畜生趣永不復受。當得廣大福德之聚。  
　　若復有人欲得滿足六波羅蜜者。當作方壇先以牛糞涂。后以凈土而覆其上。灑以香湯滑凈涂拭。五供養缽置于壇上。寫前四種陀羅尼咒各九十九本。手作小塔滿九十九。于此塔中各置一本。其相輪咒還置小塔相輪橖中。行列壇上以諸香花供養旋繞七遍。誦此陀羅尼曰。  
　　南謨納婆納伐底喃怛他揭多(一)弶伽捺地婆盧迦(二)俱胝那庾多設多索訶薩啰喃(三)唵(引四)普怖哩(五)折里尼(六)折哩慕(上)哩忽哩(七)社邏跋(上)哩莎(引)訶(八)  
　　若依此法而受持者。六波羅蜜悉皆成滿。是則同造九十九億百千那由他恒河沙等七寶塔已。是則供養九十九億百千那由他如來應正等覺。皆以諸天大供養云。種種莊嚴諸天宮殿。諸天供具而為供養。彼諸如來皆悉憶念此善男女。令其當得廣大善根福德之聚。若有于此咒王。如法書寫受持讀誦。供養恭敬佩于身上。以咒威力擁護是人。令諸怨家及怨朋黨。一切夜叉羅剎富單那等。皆于此人不能為惡。各懷恐怖逃散諸方。若有得共彼人語者。亦得除滅五無間業。若有得聞此人語聲。或在其影或觸其身。令彼一切宿障重罪皆得消除。所有諸毒不能為害。火不能燒水不能漂。厭禱邪魅不得其便。雷電霹靂無能驚嬈。常為諸佛而共加持。一切如來安慰護念。諸天善神增其勢力。非余咒術之所能制。是故應當于一切處求此咒法。寫已置于當路塔中。令往來眾生。下至鳥獸蛾蠅蟻子。皆得永離一切地獄。及諸惡道生諸天宮。常憶宿命至不退轉。  
　　爾時佛告除蓋障菩薩摩訶薩。執金剛主四王帝釋梵天王等。及其眷屬那羅延天摩醯首羅等言。善男子我以此咒法之王付囑汝等。應當守護住持擁護。以肩荷擔寶篋盛之。于后時中莫令斷絕。應善執持應善覆護。授與后世一切眾生。令得見聞離五無間。  
　　是時除蓋障菩薩。執金剛主四王帝釋梵天王那羅延天摩醯首羅及天龍八部等。咸禮佛足同聲白言。我等已蒙世尊加護。授此咒法及造塔法。咸皆守衛住持讀誦書寫供養。為護一切諸眾生故。于后時分令彼眾生悉得聞知。不墮地獄及諸惡趣。我等為報如來大恩。咸共守護令廣流通。尊重恭敬如佛無異。不令此法而有壞滅。佛言善哉善哉。汝等乃能堅固守護。住持如是陀羅尼法。時諸大眾聞佛說已歡喜奉行。  

 上一部：乾隆大藏經·大乘單譯經·佛說孛經一卷  下一部：乾隆大藏經·大乘單譯經·成具光明定意經一卷 



  
乾隆大藏經·大乘單譯經·無垢凈光大陀羅尼經 
  