    第0443部～七佛所說神咒經四卷           
    
  
   大乘單譯經·第0443部    
七佛所說神咒經四卷    
失譯人名開元附東晉錄      
  
 
　　 
  
七佛所說神咒經卷第一  
　　第一惟越佛說。有一萬八千病。以一咒悉已治之。此陀羅尼名穌盧都呵(晉言梵音決定)  
　　支波晝支波晝　呼奴波晝呼奴波晝　浮流波晝浮流波晝　支波晝支波晝　阿若波晝阿若波晝　都呼那波晝　奢摩奴波晝　胡修波晝　蜜耆呼那波晝　伊呼帝那帝那波晝　彌梨耆帝那波晝　沙若帝帝那波晝　蜜若奴帝那波晝　郁遮兜帝那波晝莎呵。  
　　誦咒三遍。黃色縷結作十四結。一遍一結系項。此陀羅尼力悉能摧伏。移山斷流干竭大海。摧碎諸山猶如微塵。若日月失度能使正行。悉能穰災。風雨失時能使時節。谷米不登能使豐熟。鄰國侵境悉能穰卻。大臣謀反惡心即滅。疾病劫起悉能穰之。疫鬼入國能驅遣之。刀兵劫起能摧滅之。此陀羅尼力穰災消怪無量無邊。若廣說者窮劫不盡。此陀羅尼句。七十二億諸佛所說神咒。  
　　第二式佛所說陀羅尼名胡穌多(晉言除一切郁蒸熱惱)。此陀羅尼句。七十二億諸佛所說神咒。  
　　陀摩帝那　遮波兜帝那　奢副奢副帝那　烏穌多烏穌多帝那　浮浮奢浮浮奢帝那　阿輸帝阿踰帝帝那　尼梨遮尼梨遮帝那　支波晝支波晝帝那　穌呵兜穌呵兜帝那　耶無奢耶無奢帝那　奢波不帝那　漚奢不帝那　穌奢不帝那　奢破不帝那　莎呵。  
　　誦咒三遍。縷黃色結作三結系項。  
　　此陀羅尼神力。能使三千大千世界六種震動。山河石壁頗峨涌沒。其中眾生悉發無上菩提之心。能除七千億劫生死重罪。眾生一切病苦消滅無余。其中眾生書寫誦讀此陀羅尼一句名者。百千萬億恒河沙世。重罪業障摧滅無余。  
　　第三隨葉佛所說神咒名蜜耆兜(晉言金鼓)。眾生所有業障報障垢重煩惱障。悉能摧滅無余。  
　　浮律帝那　若無兜醯那　安耆兜醯那　若無兜醯那　遮浮浮醯那　若無兜醯那　烏奢浮浮醯那　若無兜醯那　睒波咻咻醯那　究梨吒咻咻醯那　支波都醯那　若無晝那醯那　烏奢咻醯那　遮兜梨那　醯那莎訶。  
　　誦咒七遍。黃色縷結作四結系項。  
　　此陀羅尼句。恒河沙等諸佛所說。其有書寫讀誦此陀羅尼者。此人恒河沙等劫。所有重惡極重報障。及與五逆一闡提罪悉滅無余。及余眾生所有重罪。障道罪垢及以業垢。聞其所說悉滅無余。其有書寫讀誦之者。所至到處國邑聚落山林丘墓。其中眾生得聞此陀羅尼名一經耳者。命終已后皆得往生阿閦佛國。乃至成佛不墮三涂。行此咒法于四月十六日在東向塔內。一日繞塔八十匝。于塔西壁下東向立。誦咒二十四遍。乃至七日七夜不得眠睡。須胡麻油燈七枚安置四角頭。凈潔洗浴著新凈衣。不食酒肉五辛。一日一夜。我于爾時當現在其人前放大光明。以金色手摩其頂上即與授決。此人所有業障罪垢悉滅無余。  
　　第四拘留秦佛所說大陀羅尼名金剛幢三昧。并能療治三界五濁眾生。諸惡煩惱瘡疣重病。一切業障及以報障。諸垢煩惱障悉能除滅。禪那兜醯吒(晉言收眾生苦)令出愛欲淤泥。聞者脫三垢貪欲瞋恚慢。  
　　阿若那醯晝　伊那波梨帝那醯晝　耆菩阿若帝那醯晝　波奢醯晝　遮富磨醯晝　阿若那醯晝　若無不醯晝　烏耆飲磨醯晝　耆浮磨醯晝　遮兜梨那醯晝　浮梨那醯晝　阿呼呼若醯晝　浮梨帝那醯晝　莎呵　禪吒牟梨帝(晉言大豐飽滿)耆浮牟尼咻　拘吒牟尼咻　牟梨[少/兔]浮浮咻　娑若兜浮浮咻　支不波浮浮咻　鴦耆奴浮浮咻　不梨帝那浮浮咻　莎呵。  
　　誦咒一遍黃色線結作十三結系項。  
　　上來所說陀羅尼句及我所說。悉是過去九十九億諸佛所說。其有讀誦書寫之者。現身當得金剛幢三昧。所有結使摧滅無余。拔眾生苦。如上所說神力自在不可限量。  
　　第五拘那含牟尼佛欲說大陀羅尼名畢者阿[少/兔](晉言聲振十方)。莫不歸伏。覺悟眾生猶如雷震。無明眾生令得慧眼。此陀羅尼句。乃是過去七十七億諸佛所說我今說之。  
　　禪那羅帝那　阿囊耆阿囊　烏奢耆阿囊　陀無耆阿囊　不利帝耆阿囊叉耶囊耆阿囊　欽婆羅帝囊耆阿囊　蜜耆帝囊耆阿囊　阿蘭耆帝囊毗阿囊　呼婆帝囊耆蘭囊　密耆兜帝囊　若無阿帝囊　烏烏烏烏訶帝囊　支不波破帝囊　莎呵。  
　　誦咒三遍。黃色縷結作三結痛處系。  
　　此陀羅尼力。能令三千大千世界六反震動。其中所有一切眾生。得聞說此陀羅尼句一經耳者。百千萬億垓劫。所有重罪誹謗五逆悉滅無余。其有眾生修行讀誦。七日七夜減省睡眠。其人現身得師子王定三昧。百千諸佛現前授記。又其國土鄰國強敵。欲來侵陵國王。爾時與諸群臣。凈潔洗浴著新凈衣。于高樓上隨其方面。先禮十方諸佛。然后禮我拘那含牟尼佛。三稱我名燒香散花。爾時即說陀羅尼句。以此陀羅尼威神力故。大梵天王帝釋四天大王。于虛空中悉雨刀劍。四面大黑風起。令其兵眾皆悉不得見日月光。諸夜叉眾吸其精氣。應無免者自然退散。大陀羅尼威神之力能如是。  
　　第六迦葉佛欲說大陀羅尼名初摩梨帝(晉言拯濟群生)。出生死苦。  
　　阿若提婆梨帝　遮富摩提婆梨帝　烏奢那提婆梨帝　沙丘羅帝提婆梨帝　呼沙都婆羅帝　提婆梨帝　那呼波羅帝提婆梨帝　那支富羅波羅帝提婆梨帝　那呼多羅帝提婆梨帝　波若婆羅帝提婆梨帝　那波都羅帝提婆梨帝　奢若蜜都那帝提婆梨帝　莎呵。  
　　誦咒七遍。黃色線結作六結痛處系。  
　　此陀羅尼句。乃是過去七十七億諸佛所說。此陀羅尼力。能令百億佛世界六種震動。所有山河石壁皆悉摧碎猶如微塵。通為一佛世界。其中所有一切萬物皆作金色。浩汗滉漾悉不復現。唯見金色更無余色。此陀羅尼力故。能令百佛世界眾生。宿業重罪及三涂苦悉滅無余。其中眾生修行讀誦此陀羅尼者。未發無上菩提心者。皆使發心至不退轉。先已發心者修行此陀羅尼者。超過七住乃至十住。此陀羅尼金剛三昧大空解脫門。菩薩從初發心修行此三昧。直至道場菩提樹下入金剛定莫不由是。  
　　第七釋迦牟尼佛欲說大陀羅尼名烏穌耆晝膩多(晉言金光照曜)。消除三界眾生幽冥隱滯拔其危難。此陀羅尼句。乃是過去九十九億諸佛所說我今說之。  
　　耆路不帝那置　畢耆帝那置　烏穌呼帝那置　耆牟多帝那置　若不都帝那置　阿若波兜帝那置　若波都帝那置　耆牟波若帝那置　烏奢副帝那置　蜜耆穌帝那置　耶蜜耆帝那置　破奴彌帝那置　畢利帝吒帝那置　莎訶。  
　　誦此咒十四遍。黃色縷結作十四結痛處系。  
　　此陀羅尼力。能令三千大千世界六種震動。其中眾生宿命罪垢。纏裹縛束處在幽隱。聞此陀羅尼一音經耳。悉得往生忉利天上。有諸行人受持讀誦書寫此陀羅尼者。未發心者咸使發心到堅固地。先發心者入法流水中。八住齊階疾至佛地。以此陀羅尼力故。一踴超過菩提樹下。乃至佛地坐于道場。此三昧名金光明王定。覺悟群生踴出三界。拔眾厄難超眾群圣疾成佛道。若有眾生欲修行此陀羅尼者。欲得現身四沙門果。欲除過去億百千劫。障道五逆犯四重禁。現世除滅令無遺余。應當修行此陀羅尼。三七二十一日護持禁戒猶如明珠。一日一夜六時行道懺悔十方。凈潔洗浴著新凈衣用七色華三種名香。供養奉散釋迦牟尼佛。于舍利塔前五體投地悔過自責。爾時當誦此陀羅尼句八十一遍日日常爾。乃至七日一七日不得。復至二七日乃至三七日。億百垓劫所有重罪悉滅無余。十方諸佛放大光明來觸其身。是人爾時心意熙怡。猶如比丘得第三禪。爾時當有大梵天王釋提桓因四天大王。即時授與四沙門果。大集中云莊嚴大乘瓔珞有四戒定慧無上陀羅尼是故當好持戒。戒能生定定能生慧。  
　　第一文殊師利菩薩所說陀羅尼名閻浮摩兜(晉言解眾生縛)。現在病苦悉得消除。能卻障道拔三毒箭。九十八使漸漸消滅。度三有流現身得道。  
　　支富多奈帝　閻浮支奈帝　穌車不支奈帝　祝耆不支奈帝　烏穌多支奈帝　婆遮不支奈帝　阇摩賴長支奈帝　阿恕波賴長支奈帝　如波帝支奈帝　莎呵。  
　　誦咒三遍縷五色結作二結系項。  
　　此陀羅尼四十二億諸佛所說。若諸行人有能書寫讀誦此陀羅尼者。現世當為千佛所護。此人命終以后不墮惡道。當生兜率天上面睹彌勒。又有眾生能修行此陀羅尼者。斷食七日純服牛乳。中時一食更無雜食。一日一夜六時懺悔。禮十方佛悔所作罪億千垓劫所有重罪一時都盡。分部破戒亦悉都盡。五逆殃惡及一闡提。殷重悔過悉亦滅除于六時中一時十遍。空閑靜室若在塔中。此人心若淳厚。我于爾時當往其所。此人以見我故心轉淳厚。心淳厚故得見千佛。手摩其頭即與授記。宿罪殃惡永滅無余。  
　　第二我虛空藏菩薩欲說大陀羅尼名阿那耆晝寧(晉言拔眾生苦)。三界特達無比。若有眾生回波六趣無能救者。我以救之令得脫難。  
　　阿那耆晝穌　不利帝那耆晝穌　若波晝耆晝穌　卑利帝那耆晝穌　破奴波[少/兔]耆晝穌　烏奢帝那耆晝穌　若波晝耆晝穌　阿若浮婆耆晝穌　莎呵。  
　　誦咒五遍。縷五色結作十四結系兩手。  
　　此陀羅尼句乃是過去七十二億諸佛所說。我今已說。欲護正法故度眾生故。成諸行人得從萬行故。諸聲聞人未證果者令得果故。令緣覺人度十二因緣大河拯濟群生故。令諸菩薩從初發心乃至十地愿果成故。說此陀羅尼。又此陀羅尼力。能令三千大千世界。其中眾生處在幽隱。及三涂苦。聞此陀羅尼一經耳處得宿命智。乃至十四生悉得解脫。若有善男子善女人。欲修行此陀羅尼者。應當三七日凈自洗浴著新凈衣。若于剎中若清凈地。于夜后分明星出時語此大明星。為我語虛空藏菩薩。如是三說。除我根本罪如是三說。除我障道罪如是三說。與我四沙門果如是三說。我于爾時即往其所。住其人前授與四沙門果。我誓當與如是三說。燒沉水香。若夢得阿摩勒果。若得呵梨勒果。若得頻婆勒果。若得毗醯勒果若杏等。爾時當勤精進。若雞子等若拳等。爾時即于明星出時誦咒七遍。若心好時復誦七遍。虛空藏菩薩常游諸國。為諸行人得從萬行。  
　　第三我觀世音菩薩欲說大陀羅尼名阿那耆不智究梨智那(晉言大拯濟)。普及十方無邊眾生。  
　　烏奢帝那　耆那智帝那　不迦兜帝那　那殊不梨帝那　阿摩殊不梨帝那　烏奢那吒帝那　耆浮浮帝那　耆都晝帝那　若波暮那賴帝那　漚究那賴帝那　支波富那賴帝那　閻浮浮賴帝那　莎呵。  
　　誦咒五遍。縷五色結作二十四結系項。  
　　此陀羅尼句。乃是過去九十九億諸佛所說。諸佛為諸行人。修行六度者未發心者。若諸聲聞人未證果者。若三千大千世界內。諸神仙人未發無上菩提心者。皆使發心。有諸凡夫未得信心。我以種子令生法芽。以此陀羅尼威神力故。及我方便力故。令其所修悉得成辦。及三千大千世界內。幽隱黑暗滯礙及三涂眾生。又聞我此陀羅尼者皆得拔苦。  
　　又諸菩薩未階初住者。令得初住。次第令得乃至十住。已得階級十住地者。已得此陀羅尼勢力故。于一念頃直至佛地。三十二相八十種好自然成熟。若聲聞人聞此陀羅尼一經耳者。讀誦書寫修行此陀羅尼。以質直心如法而住。四沙門果不求而得。以此陀羅尼力故。三千大千世界。山河石壁四大海水能令涌沸。須彌山及鐵圍山令如微塵。其中眾生悉發無上菩提之心。有諸菩薩聲聞修行之者。障道滯礙患苦嬰身。我悉救之令得脫難。令其所修悉得成辦。若有眾生現世求所愿者。修行陀羅尼者。于三七二十一日凈持戒地。一日一夜六時行道。燒眾名香散五色華。懺悔十方自責罪咎。從生死際至生死際自責慚愧。爾時三稱我觀世音菩薩。燒香散花叩頭求哀。悔過自責億百千劫所有重罪。于一念頃皆得消滅凈身口意。爾時當誦此陀羅尼三七二十一遍。日夜六時從初一日乃至七日。乃至三七二十一日。其鈍根者未得初果者。我于爾時授與初果第二第三乃至第四果。隨其利鈍階差所應若諸菩薩欲趣證地滯礙不進。如法行者即得證地如前法網。我今說此陀羅尼句。三千大千世界內。其中諸佛諸菩薩釋梵四天王諸仙人及諸龍王。皆悉證知大誓成就。愿果不虛真實如是。  
　　第四我救脫菩薩欲說大陀羅尼名阿那耆知羅(晉言救諸病苦)。消眾毒藥拔濟眾生。出于生死。未度者度未安者安。未得涅槃者令得涅槃。此陀羅尼句。乃是過去七十七億諸佛所說我欲說之。  
　　阿摩賴帝　阿那婆賴帝　究支那帝　耆摩那帝　究吒婆賴多帝　阿耆摩梨難帝　婆若不梨那帝　烏奢鉤帝　婆吒羅耆帝　烏穌那賴帝　陀摩賴帝　莎呵。  
　　誦咒三遍。五色縷結作六結系兩肩。  
　　我今說此陀羅尼句時。三千大千世界其中所有一切眾生。所有罪垢殃惡重病。以我法音聲震三千。散入一切眾生毛孔六情諸根。現在病苦郁蒸毒氣。及過去業諸結惱熱。一切消盡令無遺余。又諸行人厭離三界。欲求出要而不能得。我當為設無量方便。令其所求各得成辦。如其國土有諸鄰敵欲來侵陵。我當救之令得脫難。爾時國王應當慚愧。悔過自責歸謝萬民。凈潔洗浴著新凈衣。若高樓上若宮殿中。燒香散花禮十方佛。爾時當三稱我名救脫菩薩。我今歸依如是三說。爾時即當誦此陀羅尼三七二十一遍隨其方面有賊來處。爾時當有八部鬼神。雨沙礫石放大黑風雷震霹靂。猶如天崩震動天地。爾時怨賊自然退散。我救脫菩薩拔濟眾生神力如是。  
　　第五我跋陀和菩薩欲說大陀羅尼。此陀羅尼句。乃是過去七十七億諸佛所說。我今欲說有陀羅尼名阿那耆置盧(晉言度脫眾生)。老病死苦及三涂苦。眾生現在病苦悉皆拯濟。  
　　阿那支波晝　求守羅波晝　支富盧波晝　阿那穌呵兜波晝　烏奢欽波羅迦波晝　耆復那波晝　呵若呼帝奴婆晝　耆摩浮梨帝那波晝　烏穌帝樓波晝　耆波瞢波晝　阿婆羅帝那波晝　呼娑都波晝　耆摩梨帝那波晝　莎呵。  
　　誦咒五遍六色縷結作五結痛處系。  
　　此咒能令地作水相水作地相。風作火相火作風相。三千世界作微塵相。色作虛空相虛空作色相。下至金剛際上至凈居天。變為非色相。若三千大千世界內。有諸行人四大不調。行道滯礙互不調適。我以金色手摩其頂上。授與湯藥令其所患消滅無余。行道得進四大輕便。有諸眾生為宿業罪垢纏裹縛束。在三界獄無復出要。我時當以智慧火及禪定水。燒燃洗凈令出三界。以薩婆若膏漬潤令濕。令生法芽。拔其毒鏃。咸使令發無上菩提道心。若諸眾生于今現身欲求所愿者。欲求尊貴欲求聰明。欲求總持欲求智慧。欲求見十方諸佛。面對共語得受記別。欲見我跋陀和菩薩。授與四沙門果。欲得命終生兜率天上見彌勒。欲生他方凈佛國土現在佛前。當書寫讀誦修行此陀羅尼。當少欲知足凈持戒地。常當慚愧修質直行。于一日一夜六時之中精進不闕。五辛酒肉不得過口。如是精進一百一十四日內外明徹。面對十方諸佛面睹受記。善男子汝過如是若干劫數。當得作佛國土如是。弟子眾數壽命如是。若聲聞人欲求四果者。亦當如是修行此陀羅尼功用正等無異。隨根利鈍所證差別。我跋陀和菩薩所說陀羅尼句。神力如是誠諦不虛。  
　　第六我大勢至菩薩欲說大陀羅尼名阿那耆置盧(晉言救諸病苦)。斷諸疑網拔四倒毒箭令出三界。  
　　耆富咤那帝　阿輸波羅帝　耆晝盧波羅帝　阿輸多波羅帝　烏那呼波羅帝　若牟耶波羅帝　圖故晝波羅帝　若牟耶波羅帝　莎呵。  
　　誦咒三遍縷三色結作三結系項。  
　　此陀羅尼咒。七十七億諸佛所說。我今說竟。此陀羅尼力能令三千大千世界地皆震裂。其中眾生自然踴出。我時即以智慧力。一時接取安置一處。即以禪定清涼法水洗濯塵垢。摩抆拂拭安慰其心。譬如比丘入第三禪。然后我當隨根利鈍。應得阿耨多羅三藐三菩提者。隨其階次悉皆給與。若聲聞人應得四沙門果者。次第給與令滿其愿。有諸行人書寫讀誦此陀羅尼句。現在身中四百四病。破戒五逆及障道罪。宿世微殃悉皆消滅無有遺余。我大勢至菩薩威神力故。令此行人所修轉勝悉得成辦。有諸行人在所生處得宿命智。百生千生百千萬億生通達無礙。如觀掌中阿摩勒果。欲得聞持旋持總持。欲得四辯說法無礙。欲得佛十力四無所畏。欲得修佛三十二相八十種好速得成辦。欲得金剛三昧超過十地入佛正位。應當書寫讀誦修行此陀羅尼。晝夜六時曾不廢忘。凈持戒地五辛酒肉悉不食之。少欲知足修質直行。修行此陀羅尼故。無有非人能觸惱者。我時當與釋梵四天王。往詣是人所住之處安慰其心。令其所修日日增廣。  
　　第七我得大勢菩薩欲說大陀羅尼名烏穌波置樓(晉言救諸病苦)。拯濟群生出于三界。令諸行人得從萬行。  
　　阿那耆置樓　波羅帝那耆置樓　若摩陀羅耆置樓　阿輸陀羅尼耆置樓烏穌波置那奢置樓　胡盧波置那耆置樓　遮波副波置樓　若無梨置波置樓　浮浮呼梨置波置樓　若無阿遮不梨帝樓　莎呵。  
　　誦咒五遍縷三色結作三結系咽。  
　　此陀羅尼句。乃是過去四十億恒河沙等諸佛所說。我今已說。此陀羅尼力能令十佛世界六種震動。其中所有一切眾生。以此陀羅尼法音光明入其毛孔。塵勞垢習一時消除。以我得大勢威神力故。及此陀羅尼威神力故。此諸眾生命終已后。悉得往生兜率天上面見彌勒。若諸行人欲求解脫。而為業障之所滯礙。懈怠懶惰三業不勤。我時即以智慧火禪定水。燒燃洗濯業垢障道令其惺悟。皆使令發菩提之心。有諸行人四大不調病苦嬰身。有能讀誦此陀羅尼者。我時當與八部鬼神四天大王往是人所。即時授與阿伽陀藥。如意寶珠令無所乏。是善男子善女人。以我神力及陀羅尼力。轉倍精進故即得大果。  
　　第八我堅勇菩薩欲說大陀羅尼名阿那耆置樓(晉言救濟眾生)。出生死苦拯濟三界貧窮眾生如寶掌菩薩。亦如國王解髻中明珠施與貧窮。猶如慈父示子寶藏。此陀羅尼力亦復如是。  
　　若無呼波置樓　烏穌多置樓　若無耆置樓　烏酥呼那耆置樓　若物殊置樓　毗利帝那置樓　烏奢欽置樓　遮不呼酥多置樓若無蜜多置樓　阿支不置樓　毗梨帝那置樓　莎呵。  
　　誦咒三遍縷三色結作七結痛處系。  
　　此陀羅尼句乃是過去七十七億諸佛所說我今說之。有諸國王其國土境水旱不調谷米不登。爾時應當誦此陀羅尼七十七遍。三稱我名堅勇菩薩。我時當敕阿耨大龍娑伽羅龍使諸小龍給足其水令國豐實若其國內疫病流行。有諸眾生病苦殃身。我時當往詣是人所。隨其偏發療治救濟。有諸眾生乏于財物。我當給施令無所乏。若諸國王欲求所愿。應當修行此陀羅尼。若在塔中若空閑地。凈潔洗浴著新凈衣。七日七夜受持八戒。六時行道于一一時中。七遍誦此陀羅尼。若其國王心淳厚者。三日三夜即得如愿。極到七日無不克果。燒黑沉水白栴檀香。散五色花燃胡麻油燈。于月八日十四日十五日。是時三稱我名堅勇菩薩。我時當與天龍八部。往是人所與其所愿。是人若于夢中若惺悟心。或得珍寶或見白象或得果實。爾時當知即得所愿(此中本有文殊師利鳥穌吒咒二十九行丹本即無此咒諸本皆于廣野鬼咒后有之二本錯誤重安于此故今此中除之)  
　　(自名支波晝至下虛空藏菩薩陀羅尼后二紙十五行經二本獨有丹藏皆無)  
　　名支波晝　毗尼波晝　烏穌波晝。  
　　此咒有能正東向。坐誦此普賢菩薩咒。若利根者即見普賢菩薩。若鈍根者即得消一切障。  
　　南無阿梨蛇婆路翅堤舍波羅蛇菩提薩埵婆摩訶薩埵婆　多擲他　阇婆毗時　賓頭毗時彌樓毗時　薩婆迦摩叉陀　毗時識叉娑婆呵　多擲他　阿摩智婆羅摩智　涅摩智　婆羅智　散波羅卑反智　伊未尼　至未尼　饑利尼　阿盧阿尼　盧呵尼　陀羅尼　嘆波尼　阿婆羅尼　散婆羅尼　散婆羅尼　尼婆羅尼　尼婆羅尼　阿婆羅尼　散婆羅尼　利婆尼　阿利波尼　那那叵那叵那叵尼　囊茶　囊那茶茶茶尼　散蜜擲　兜他羅囊　莎呵　南無阿利也　婆路翅提　舍婆羅寫菩提薩埵寫也摩訶薩埵寫。  
　　行此之法。于閑靜處若阿練若處。于觀世音像前。經行誦之一日一夜。即見觀世音。  
　　南無觀世音菩薩救護世間者。我某甲今誠歸依。欲求所愿悉得當與我。若欲坐禪讀誦欲多聞義。欲為人說法教化邪見。欲求衣食供養。一切所愿必得。若能一日一夜不食。凈洗浴著凈衣。獨處經行誦此陀羅尼。所愿必得。即說陀羅尼句。  
　　南無觀世音師子無畏音大慈柔軟音大梵清凈音大光普照音天人丈夫音能施眾生樂濟度生死岸。  
　　觀世音菩薩陀羅尼。  
　　南無觀世音菩薩　多擲哆丘梨丘梨頭吒頭吒　婆度斯摩彌　婆羅呵啰哆　莎呵。  
　　此陀羅尼晨朝三遍誦之一切吉祥。  
　　樂虛空藏陀羅尼。  
　　南無佛兜佛多摩訶目健連莎多擲哆　倚利吉利彌和[臣*知]利　薩婆伽倚彌利薩婆伽彌利莎呵(此咒十二行第二卷第三幅亦有之丹本彼中亦無今以重沓彼中除之)  
　　此陀羅尼要月十四十五日明星出時。誦之八百遍。燒好沉水香香煙不絕。要用黃花八百枚令人得福。若善男子現身安隱。求心中所愿無不獲得。若是女人化成男子。能至心一日一夜六時行道誦持之者。卻三劫之罪永不入惡趣。要用春秋涼時三月八月四月九月。余時不如。  
　　虛空藏菩薩陀羅尼。  
　　多擲哆　阿彌阇　阿彌阇　迦留尼迦　遮羅遮羅　散遮羅　毗遮羅　迦留尼迦　啰茂羅茂羅　毗迦陀疑　摩摩去復奢摩那　迦留尼迦　真多摩尼　富羅移　迦留尼迦　薩堆舍摩多婆陀阿若陀梨破窮留提毗脾迦窮　持栗踴毗脾迦迦窮迦留尼迦　迦留尼迦　富梨陀兜摩阿舍　薩埵波利波遮阿軻迦提　莎呵。  
　　若有眾生種種諸病。逼切其身其心散亂。聾盲喑啞諸根不具。支節各異將有死相。如是等事一向稱虛空藏菩薩陀羅尼。  
　　我釋摩男菩薩。今欲說大神咒擁護諸眾生。國土虛弱事刀兵。及寇賊疫病悉皆消滅。所說大神咒功力如是。  
　　曇無呼穌兜流　曇蜜耆兜流　曇蜜畢梨兜流　奢副都兜流　莎呵。  
　　誦咒三遍。縷八色結作四結系兩腳。  
　　此神咒力。能令百閻浮提千閻浮提萬閻浮提六返震動。一佛境界悉能為之。其中諸王統理民物。不以節度故。使鄰國刀兵競起。天龍恚怒水旱不調。國王爾時責己修德。慈惠天下寬縱民物。征善舍惡寬余眾生。懺悔慚愧與民更始。從此日夜萬惡都息眾善普集。天龍歡喜雨澤以時。五谷熟成疫氣消滅。王于爾時日日三時。應當讀誦此陀羅尼。所愿成就真實不虛。我釋摩男菩薩所說如是。勸囑諸國王事。阿難比丘所說神咒。  
　　名支富敷胡(晉言生死長眠令得惺悟)烏啄支富敷胡(晉言眾生五欲淤泥中臥提拔令出)畢梨帝囊支富敷胡(晉言眾生為無明貪欲瞋恚所中我今拔出)  
　　此陀羅尼力。能令眾生心得解脫。畢竟一乘不墮小乘。畢竟清凈圓滿具足。有諸眾生迷于大乘。以咒力故還得決定。猶如濁水置諸神珠。以珠力故水則湛清。此陀羅尼勢分所及。眾生蒙祐悉得解脫。此陀羅尼咒。三千世界須彌山王。皆悉動搖不安其所。帝釋天王驚怖出宮。是誰神變乃至如是。諸龍王宮皆悉震動。懎懎不安如動花樹。諸龍驚走逃竄孔穴。諸神仙人心迷腦轉。山山相博不安其所。四大海水為之踴沸。魚鱉黿鼉藏竄孔穴。此大神咒神力如是。其有讀誦書寫竹帛。此人現得佛光三昧。能除七百七十億劫生死重罪悉滅無余。阿難比丘說此陀羅尼咒竟真實如是。  
　　普賢菩薩所說大陀羅尼神咒經。  
　　名支波啄(晉言決定)。毗尼波啄(晉言斷結)。烏穌波啄(晉言生盡)  
　　此咒能令眾生心得解脫。滅三毒病卻障道罪。他方怨賊悉皆摧滅。境內所有怨家盜賊悉能穰之。若行曠野惡獸毒蟲。聞此陀羅尼神咒。口則閉塞不能為害。此陀羅尼咒。乃是過去四十億諸佛所說。我今說之。其有修行此陀羅尼者。愿果不虛今故略說。  
　　大悲觀世音菩薩摩訶薩說大陀羅尼神咒。  
　　南無勒囊利蛇蛇　南無阿利蛇　婆路吉抵舍伏羅蛇　菩提薩埵蛇　摩訶薩埵蛇　摩訶薩埵蛇　伊瞢多崩　婆羅婆叉彌　佛婆禪摩　北至窒士耽薩埵　南無勒囊利蛇蛇　南無阿利蛇　婆路吉抵舍伏羅蛇　菩提薩埵蛇　摩訶薩埵蛇　多擲哆修目[仁-二+企]　毗目[仁-二+企]　伏流修目流毗修目流　輸那濘　比輪那濘　摩訶思多婆兜　摩首羅兜　摩富抵婆婆抵多　婆首沙兜　莎呵。  
　　此陀羅尼。若人癩病若白癩。若赤癩若黃癩病。若狂狗嚙若身惡瘡。若被箭射刀槍傷破。以此陀羅尼咒咒土三七二十一遍。以涂瘡上即得差愈真實如是。  
　　十五觀世音菩薩愿果。  
　　南無勤囊利蛇蛇　南無阿利蛇　婆路吉抵舍伏羅蛇　菩提薩埵蛇　摩訶薩埵蛇　多擲哆　南無摩訶迦留尼迦　南無薩婆薩埵　布多[少/兔]劍卑濘　南無薩婆薩埵囊　彌多羅質多多蛇　南無薩婆脾蛇　散那木叉迦羅蛇　南無薩婆槃怛跢陀迦羅迦羅　南無薩婆婆蛇　睒摩囊迦羅蛇　南無薩婆比蛇　耶木叉迦羅蛇　南無薩婆薩埵　涅槃波羅耶舍迦羅蛇　南無摩訶菩提薩埵摩吉埵囊伊瞢呵利蛇　婆路吉抵舍伏羅蛇希力提蛇　摩拔提霜彌　薩婆羯磨力陀莎陀羅尼　薩婆比蛇蛇　波羅慕羼尼多擲哆秀留秀留秀留　兜流兜流兜流　希利希利彌利彌利思利思利　提利提利阇梨阇梨阇梨阇梨　濘郁勒利目勤利　摩訶迦斯具利　乾陀犁陀羅邲地。摩登祈福迦羅斯　豆離豆離　豆離　曇彌曇彌曇彌濘　膻坻膻多　摩耶斯目帝　毗目偙折移肥折移肥　湖利　酩躎力彌　希利彌富旦濘　穌慕抵修賴斯阇彌律抵阇彌　律多婆多婆但坭難提難提目[仁-二+企]　旃陀離旋陀羅目[仁-二+企]缽陀哆半陀莽目儉修陀迦絺修利蛇　波羅沙脾修利蛇賴世　彌婆迦婆律　[挺-壬+(一/巾)]婆羅喻哆婆羅懶因羅因坻羅伽羅侈　婆移阿賴振阇彌坻摩訶波臘脾屯豆[卄/脾]莎離　摩豆沙離摩豆沙離　薩婆薩埵　阿[少/兔]劍婆陀蛇　婆陀蛇婆陀蛇　佛馱摩[少/兔]沫羅　[仁-二+頡]曇摩摩　耨沫羅希　僧伽摩耨沫羅希　佛陀蛇佛陀蛇　希厘提蛇　摩耨沫羅希菩提蛇菩提薩埵　薩婆羯摩　莎呵　阿婆羅陀蛇　莎呵　迦留尼迦蛇　莎呵　羯摩哆莎呵　莎陀蛇　莎呵　南無阿利蛇　婆路吉抵舍伏羅蛇　悉纏兜墓陀羅缽陀　莎呵。  
　　行此咒法。于二月十五日。以牛屎涂地。以瓦器新好者盛香。十一瓦器盛乳。須一燈須燒好香華貫鬘。三日斷食一日三時澡浴。應布草于地。于七日中誦咒八百遍。應觀世音像前。應著新凈衣。燒黑堅沉水香。三時誦此咒必得吉祥。隨心所愿必得不虛。若咒水若咒土若結縷。若咒芥子燒之若咒草。隨意所便用治身病。要于食前咒之眾病除愈此咒隨心所愿。應七日七夜中行之。亦使上來所說能得行之吉是咒是隨心自在咒。是觀世音菩薩摩訶薩大悲故。說諸欲所求悉得如愿。是咒能滅一切怖畏。能除一切病痛。能解一切系縛。能除一切怨害。能除一切蠱道毒藥。能滅一切熱病。能降伏一切魔怨。能除一切顛狂鬼病。若欲遠行當誦此咒自結衣角。能除一切眾惡。若結染色縷系病人身無不除愈。若以水漬灑若以黑縷結之。能自護身并護他人。能令至墮地獄悉蒙解脫。此觀世音菩薩摩訶薩本所誓愿拔度一切廣救眾生。真實如是誠諦不虛。  
　　佛說曠野鬼神阿吒婆拘咒經。除眾生苦患諸疾爾時鬼神即說咒曰。  
　　頭留彌頭留彌　陀咩多陀咩　頭留咩　頭留咩　頭留咩　吟尼利尼利那羅那羅尼利尼利尼利尼利那羅[少/兔]富尼利豆茶濘摩訶豆茶濘豆茶濘究吒濘摩訶究吒濘摩訶究吒濘　究吒濘多吒濘　摩訶多吒濘多吒濘　吒吒吒吒吒吒摩訶吒吒　阿毗阿毗摩訶阿毗　阿毗利　阿毗利　摩訶阿毗利　阿毗阿婆阿毗阿婆阿毗阿婆　阿毗　阿婆阿徙阿徙　摩訶阿徙阿徙利尼利尼　摩訶利尼利尼首婁首婁　摩訶首婁首婁仇婁　摩訶仇婁仇婁　茂留仇牟優仇牟　婁仇牟仇摩仇摩仇摩　希利希利希利希利　伊持伊持伊持伊持　比持比持比持比持　呵啰呵啰呵啰呵啰　希尼希尼希尼希尼　休尼休尼休尼休尼　訶那訶那訶那訶那　牟尼牟尼牟尼牟尼　摩訶牟尼牟尼婆羅　婆蘭尼利師知路迦遮利耶　時那時那時那時那　賴沙婆時那時那時那時那　賴沙婆　那暮蛇　修竭多牟尼那暮蛇　修竭多牟尼迦羅　摩阇竭提多蛇　舍摩陀摩　舍摩陀摩　舍摩陀摩目多咩提　那比時多彌羅　留師多彌牟尼那比阇那彌修竭都多摩牟尼那比阇那彌。  
　　世尊此陀羅尼句。為四部眾令得安隱離諸惱患。眾魔惡鬼盜賊水火旋嵐惡風羅剎惡鬼。熱病冷病風病等分諸病。家業衰耗所向不利惡獸卒暴。急誦此咒一切解脫。今當重說陀羅尼咒。  
　　阿車阿眵牟尼　摩訶牟尼牟尼　奧尼休休　摩那力迦休休　閻迦那吒阿吒阿迦那吒阿多那　知阿多波吒阿吒那吒那吒流豆流豆休休豆　希尼希尼希尼希尼　烏仇摩烏仇摩烏仇摩烏仇摩　希利希利　尼利尼利　摩訶尼利　莎訶。  
　　今為某甲等在所作護。若有諸鬼食人精氣者。若損人資產者耗人財物者。如是一切諸怖畏等。悉為某甲等作無量救護。即說咒曰。  
　　流摩流摩流摩流摩　希利希利希利希利　仇那仇那仇那仇那　仇[少/兔]仇[少/兔]仇[少/兔]仇[少/兔]　仇留仇留仇留仇留　休婁休婁休婁休婁　希利希利　暮休暮休暮休暮休　暮希利暮希利暮希利暮希利　休休休牟休摩休咩泯摩咩思　摩訶提尼羅咩吼莎呵。  
　　如上所說莫令某甲有王賊水火風日月星辰鬼神等畏。或有余惡知識心懷惡害者。令其自遇災禍苦惱。不越此界不犯此咒。一切阿修羅夜叉羅剎諸龍等。惡人非人等不能為害。爾時四眾聞說此咒歡喜奉行。　  
七佛所說神咒經卷第二  
　　我文殊師利。今欲說神咒。拔濟諸眾生。除其淫欲本。有咒名烏穌吒(晉言)除淫欲卻我慢。  
　　句梨句梨帝那　憂拙憂拙帝那　度呼度呼帝那　究吒究吒帝那　若蜜都若蜜都帝那　究吒呼究吒呼帝那憂守憂守帝那　耶蜜若耶蜜若帝那　度呼吒究吒多莎呵。  
　　誦咒三遍結縷作七結系腳。  
　　是咒能令諸失心者還得正念。滅淫欲火心得清涼。除其我慢滅結使火。三毒垢障悉得消除。若諸女人及善男子。精神處在無明重淵下。久處于生死不能得出要。洄波生死流沒溺淫欲海。莫能覺之者莫知求出要。嗚呼甚可傷。若善男子善女人。心得惺悟還厭淫欲。應當與此陀羅尼咒令其讀誦。淫欲之火漸漸消滅。淫欲滅已慢心自滅。慢心滅已其心則定。其心定已結使都滅。結使滅已心得解脫。心解脫已即得道果。是則名為大神咒力。誠諦不虛神力如是。斷酒五辛七七四十九日。諸不凈肉悉不得食。若男子行者九九八十一日。若女人行者七七四十九日。復晝夜六時勤心讀誦。燒黑沉水白旃檀香。散華供養十方諸佛。六時讀誦曾不廢忘。日數足已結使即滅。其心泰然無復淫欲。  
　　名支波晝　毗尼波晝　烏蘇波晝  
　　我文殊師利菩薩。今欲說大神咒名。消諸精魅鬼并及妖邪蠱道。有咒名漚帝兜囊(晉言)。消眾生病凈其五藏六府三焦以禪定水洗澤令凈(澤丹濯)  
　　胡摩若帝晝　胡穌摩帝晝　烏殊卑梨帝晝　具殊蜜帝晝　烏舍彌帝晝　阇毗若帝晝　烏睒彌帝晝　蜜阇都帝晝　具若烏穌多帝晝　唯染蜜阇都烏穌多帝晝　毗梨帝囊帝晝　莎呵。  
　　誦咒七遍縷作七結系腳(丹作膝)  
　　此大神咒能令行人。心得清凈離諸疾病。心得解脫慧得解脫。消眾毒藥無眾惱患。眾邪妖魅悉皆消滅。如為一人眾多亦然應當讀誦極令通利。在在處處我為閻浮提諸眾生故結此神咒。治諸蠱魅消眾毒藥。當令流布遍閻浮提。末法眾生薄福所致。莫不為此眾邪所惱。勤教讀誦普使令知。  
　　我定自在王菩薩。今從妙樂世界來為此娑婆世界五濁眾生故。為除禪定障。拔其無明闇。開其慧眼。賜其禪定水。蕩滌心垢障。種以菩提芽。漸漸郁茂長。開闡三乘門。示其果實相。有咒名求稚兜(晉言名招明卻黑闇罪除慧眼垢)  
　　若蜜帝都　烏殊那帝都　具若帝都　故摩樓帝都　烏葉彌帝都　胡穌富多帝都　烏耆彌帝都　胡耆那帝都　烏輸求提帝都　莎呵。  
　　誦咒三遍。縷五色結作三結系腳。  
　　此大神咒勢分所及遍閻浮提。若諸行人欲修禪定。或為天魔眾邪蠱魅之所惱者。以魔惱故眾緣事起。外惡知識競來侵嬈。以侵嬈故內惡復起。求名利養諂曲嫉妒。憍慢貢高來集其心。行人爾時應當自責。我為不善為魔所縛。慚愧自責低頭愧恥。諸佛及眾賢圣。我于往劫墮大地獄畜生餓鬼。洄波六趣數受生死。今得人身鈍根少智。欲修禪定而不能得。為諸結使之所覆蔽。我今寧當碎身如塵。終不為此結使所蔽。作是誓已五體投地。歸命十方現在諸佛。多陀阿伽度阿羅訶三藐三佛陀。赦我愆咎滅除我罪。洗我慧眼令得明凈。以慈悲水蕩滌心垢。明照我心內外清徹。作是悔已復更投地。如是三返復起叩頭。悔已卻坐凈身口已。誦此神咒二十一遍。爾時當三稱我名定自在王菩薩悔過愆咎如是三說一心禪思。于一一時悔過自責。隨根利鈍億百垓劫。重惡之業障道黑闇。眾邪蠱魅天魔罪垢。悉皆消滅無有遺余。我時當與大菩薩眾往是人所。隨根利鈍示其證相。我定自在王菩薩所說神咒。誠諦不虛神力如是。  
　　我妙眼菩薩。今從日月燈明王佛國來。到此娑婆世界。為大阿羅漢欲得初禪三明六通。今欲說神咒。令其速成辦。除其習結垢。并及微薄障。凈其天眼通。宿命智習氣。他心智明了。未來一切事。國土之名號。及以弟子眾。壽命劫多少。及諸神通事。耳根通徹聽。百佛世界事。身通能飛行。石山無掛礙。以滅受想行。漏盡今說竟。有神咒名漚闇波置盧(晉言)眾累都盡具足三明及六神通八解脫。  
　　民若婆呵啼盧　烏穌吒帝盧　耶蜜帝盧烏晝帝盧　波支呵帝盧　波穌呵帝盧究晝帝盧　烏若蜜帝盧　究晝帝盧　莎呵。  
　　誦咒三遍縷三色作六結系項。  
　　此大神咒。能令行人。斷除習氣。及障道垢。洗濯三明。六通令凈。應當諷誦。極令通利。我功德相嚴菩薩。今從阿彌陀佛國來。今欲勸助遂成菩薩。教以巧妙方便百福德。令速得初住具諸相好故。以美妙方便教令行之。何等美妙。一者其福弘廣普慈眾生。二者蔭覆一切如母愛子不見其過。三者積德行善不計其勞。四者精勤修習舍慧精進轉以化人。五者行十善行轉教眾生。六者持戒凈潔猶如明珠。內外明徹無有瑕塵。七者身口意業所出言教以慈悲為本。八者所作事業拯濟為先。九者常以微妙方便。為眾說法和顏悅色不違其意。十者常游諸國為大國師。荷負眾生包含一切心無疲倦。是名菩薩欲登初住始發心時十大妙行。如是十十是名百福成一相好。我今略說。今欲說咒令速成辦。有咒名陀摩盧具低(晉言)成就相好莊嚴功德斷除習氣滅障道罪。  
　　阿提陀摩盧　具多陀摩盧　支富陀摩盧　波晝陀摩盧　烏奢陀摩盧　阇蜜陀摩盧　烏吒陀摩盧　若彌陀摩盧　烏晝陀摩盧　胡阇彌佉陀摩盧　波守波守帝陀摩盧　漚周漚周帝帝陀摩盧　波瘦波瘦帝陀摩盧　余染比余染比呵陀摩盧　阇毗兜阇毗兜陀摩盧　莎呵。  
　　誦咒五遍縷青緣二色結作三結系腰。  
　　是咒能令行人莊嚴功德。具諸相好必登初住。勤心讀誦極令通利。晝夜諷誦心莫暫舍。轉教行人。  
　　我善名稱菩薩。今從北方善寂月音王佛國來。此娑婆世界佛法欲滅人多造惡。貪著利養更相是非。無有君臣父子之義。亦無師徒弟子之禮。五濁鼎沸三毒熾盛。皆是前世不修德行積習眾惡。今得此身雖受人身。心似畜生羅剎鬼心。人身畜心示同人類。哀哉大苦千載欲末。其中或有若一若兩。行錯眾生墮在下流。為當愍此諸眾生耳。今欲說咒以救接之。令其本行還得如初。有咒名云若蜜兜(晉言)拔諸行人罪垢根本摩洗拂拭令得鮮白。  
　　烏富波羅帝那　殊求波羅帝那　喻若蜜波羅帝那　烏瘦都　支波都　耶蜜都　具若都　究吒都　究吒都　舒波都　莎呵。  
　　誦咒三遍。縷黃白二色結作三結系項。  
　　此大神咒猶如大蓋蔭覆一切。亦如大雨潤澤一切。亦如橋船運度一切。三界群萌無不蒙賴。道俗殊異稟味是一。蒼生萬品會歸一空。菩薩所以權方適化。為諸群品度脫之耳。今說此咒為行人故。救濟拯拔令其速得三乘圣果。敕諸行人勤心讀誦。誠諦不虛必當得道。  
　　寶月光明菩薩。今欲說神咒除諸禪定罪及去諸垢障。五陰四大病一切皆除卻。眾生無量劫不得修禪定。是故久流轉沒在生死海。洄波生死流莫能覺之者。我愍此等故今欲說神咒除其三毒垢。拔其愚癡足。照以智慧鏡。賜其禪定水。生長菩提芽。令到涅槃岸。有咒名烏阇(晉言)除禪定垢卻障道罪諸魔邪鬼悉能滅之。  
　　阇摩帝晝　烏帝晝　具若帝晝　奢帝晝　邪蜜帝晝　烏囊帝晝　具阇帝晝　呼帝晝　莎呵。  
　　誦咒三遍縷黃紫二色結作八結系痛處。  
　　是咒能令諸失心者還得正念。億百垓劫所有重罪悉能摧滅　無有遺余。若有眾生欲修禪定。心亂黑闇不見境界。煩惱數起睡眠所覆。是人爾時應作是念。我為宿罪陰蓋所覆。應當慚愧懺悔自責。然燈續明。燒香散華供養諸佛。供養佛已別復供養。我寶月光明菩薩。然七枝燈燒沉水香。七日七夜減省睡眠。晝夜六時深自克責說悔先罪。多陀阿伽度阿羅呵三藐三佛陀。知人見人明見弟子所犯罪相。及十方佛諸大菩薩。釋梵四天王悉皆證知。明見我所犯罪相。我今懺悔亦悉證知。愿滅我罪令無遺余。于一一時中懺悔已竟。誦此神咒七遍乃止。誦七遍已默然而坐。一心禪思如是罪垢漸漸當除。其心轉定境界明了。其根利者三日四日。乃至七日即得見我寶月光明菩薩。除障滅罪授果與之。其根鈍者二七三七。極鈍根者七七四十九日。有得心定有得果者終不虛過。此大神咒其力如是。  
　　我北辰菩薩名曰妙見。今欲說神咒擁護諸國土。所作甚奇特故名曰妙見。處于閻浮提。眾星中最勝。神仙中之仙。菩薩之大將。光目諸菩薩。曠濟諸群生。有大神咒名故奈波(晉言)擁護國土佐諸國王消災卻敵莫不由之。  
　　具低帝屠穌吒　阿若蜜吒　烏都吒　具阇吒　波賴帝吒　耶彌若吒　烏都吒　拘羅帝吒　阇摩吒　莎呵。  
　　誦咒五遍七色縷結作三結痛處系。  
　　此大神咒乃是過去四十恒河沙諸佛所說。我于過去從諸佛所。得聞說此大神咒力。從是已來經七百劫住閻浮提為大國師。領四天下眾星中王。得最自在四天下中。一切國事我悉當之。若諸人王不以正法。任用臣下心無慚愧。暴虛濁亂縱諸群臣。酷虐百姓我能退之。征召賢能代其王位。若能慚愧改惡修善。若能任善退諸惡人。其心弘廣普慈一切。容受拯濟猶如橋船。包含民物猶如父母。國有賢能當征召之。敬賢尊圣如視父母。王自躬身臨朝斷事。不枉民物猶如明鏡。若其國王能修是德。改往修來悔先作罪。慚愧自責鄙悼愆咎。自悔責已當修三德。一者恭敬三尊。二者憐愍貧窮國有孤老當撫恤之。三者于怨親中心常平等。斷理怨枉不枉民物。若能修行上來諸德。我時當率諸大天王。諸天帝釋伺命都尉天曹都尉。除死定生減罪增福益算延壽。白諸天曹差諸善神一千七百。邏衛國界守護國土。除其災患滅其奸惡。風雨順時谷米豐熟。疫氣消除無諸強敵。人民安樂稱王之德。是王若能兼行讀誦此陀羅尼。譬如轉輪圣王得如意寶珠。是珠神氣消伏災禍。我今以此大神咒力。上來諸德悉能辦之滅消災惡亦復如是。當知是此大神咒力如王明珠亦復如是。  
　　我太白仙人。今欲說神咒。我是五通仙人修菩薩行。五星中最勝。我于神仙中。神通光明勝。統領四天下及諸人天事。國土災害變。壽命延縮短。陰陽及運變。圖書讖記等。奸偽質直事。穰災消奸惡。所應盈縮者。悉是我所知。我愍諸眾生。今欲說神咒并護其國土。有咒名阿那呼吒盧(晉言)欲護國土及閻浮提一方眾生故。  
　　波吒呼婆盧　閻摩呼婆盧　焰摩兜呼婆盧　烏阇那呼婆盧　焰彌呼婆盧　烏晝呼婆盧　具阇呵　呼婆盧　胡若兜呼婆盧　莎呵。  
　　誦咒三遍縷二色黃白結作二結系項。  
　　此大神咒。乃是過去三恒河沙諸佛所說。我于過去。從諸佛所。得聞是咒。從是以來已經百劫。所修功德于神仙中無能及者。內秘菩薩大乘戒行。外現神仙。清凈法身。菩薩六度諸波羅蜜具足修竟。外現方便處神仙中。雖共和光不同其塵。是名菩薩烏和拘舍羅。方便處身。若閻浮提諸國王等。前身薄福處在末法。微末善根得為人王。身無福力心闇少智。復值五滓鈍濁眾生。譬如癡人破車遲牛。欲過險道甚難可過。我見此已。慈心憐愍。為度沒溺勤苦眾生。為欲攜將令得出難。并濟其王遲牛之厄。故我今日說此神咒。若其國王聞此語已。心生慚愧自知薄福。改往修來發弘廣心。慈悲臨覆愍苦眾生。忍惡修善不枉民物。建護正法任賢用智。征善退惡與民更始。其王若能修是諸德。復能讀誦此陀羅尼。晝夜專念心不廢忘。王心爾時轉當聰辯。志性和柔不念諸惡。諸天善神漸來親附。增其智慧益其神力。以天護故轉當精進。以精進故我等諸天日月五星二十八宿咸來擁護。求愿與愿。遣諸龍王給其雨澤。谷米豐熟疫氣消除。諸災消滅。善征日生。當知悉是大神咒力。我熒惑仙人。今欲說神咒。擁護諸國土。拔濟諸群生。除其我慢心。消滅諸非奸。[示*厭]鎮諸毒藥。一切諸非法。無不消伏者。我是五通仙。消伏諸奸鬼。一切國土事。世間之災祥。兵刀及疫氣。饑饉豐儉等。鄰國惡心生。大臣欲謀反。如是諸災禍我皆悉知之。天子衰忌事。隱沒及覆蓋。減算及增壽。悉是我所知。欲得消災者。我亦能辦之。卻敵及奸非。我亦能[示*厭]之。除卻災祥變。一切皆由我。我于五星中。聰明利智勝。捷疾機關辯。神通猛利勝。于四天下中。神通捷疾勝。我于四天下。無能及我者。是故我今日欲說大神咒。名具吒呼盧兜(晉言)擁護國土濟拔諸王難。消伏諸奸非。療治眾生病。厭禱及毒氣。  
　　呼都帝晝盧　阿支不帝晝盧　閻摩帝晝盧　不梨帝囊帝晝盧　烏穌兜帝晝盧　具帝帝晝盧　耶摩蜜阇帝晝盧　烏奢不利帝帝晝盧　究守波帝晝盧　莎呵。  
　　誦咒三遍。縷一色緋結作七結痛處系。  
　　此大神咒能令諸國王并及諸國土。悉皆安隱消災穰禍莫不由是。一切行人及疾病者。悉應讀誦皆令通利。若欲修行此陀羅尼者。一者斷酒二者斷肉三者斷辛。于三七日中香湯澡浴著新凈衣。若于塔中若空靜處安置佛像。燒香散花離眾憒鬧。于六時中勤心讀誦。懺悔十方慚愧自責。凈身口已應當讀誦。于一一時中三七二十一遍。誦已默然專心念我。熒惑仙人五住菩薩。我今歸依。如是三說。如是說已。默然而坐。我于爾時。當往其所。令其所求。皆得成辦。亦當授與。如意寶珠。滅結使火國土災祥。豐儉疫氣悉皆穰之。當知是此大神咒力。  
　　我大梵天王欲說大陀羅尼以護眾生。有陀羅尼名呼盧缽都(晉言)治眾生病覆育三界濟諸貧窮。  
　　閻無呼穌都　伊波都　閻摩呼穌都　阇摩蜜呼穌都　憂波帝那呼穌都　莎呵。  
　　誦咒三遍。縷二色青綠作七結系兩乳。  
　　此大神咒乃是過去諸佛所說。我今愍念諸眾生故。為令解脫拔濟三界勤苦本故。為欲弘廣佛正法故。普慈眾生猶如慈父。此陀羅尼神力。盡一日月所照之處。四天下中無不賴。此陀羅尼力。能使四海涌沸。須彌山崩碎如微塵。及十寶山四大海水江河淮濟入一毛孔。四天下中悉能為之。若諸國土疫病劫起。其王爾時應當精進。七日七夜受持八戒。應當凈心六時行道。為萬民故調伏其心。敕其境內一切人民。以慈悲心勸令行善。其王爾時于宮殿內。然百千燈以救民命。請召十方諸大菩薩梵釋四天王。三自歸依叩頭求哀。十方諸佛大菩薩眾釋梵四天王諸來大士救我民命。如是三說如是說已。當誦此陀羅尼三七二十一遍。誦此陀羅尼已。王與群臣夫人婇女。默然而坐禪思一心。我大梵天王。爾時當與梵眾釋眾四天大王諸大龍王八部鬼神。飲其毒氣悉得消除。王于爾時于禪思中。得見我身大梵天王釋提桓因四天大王。以見我故倍復精進。以精進故其國土境。舊住鬼神惱人民者。我又當遣四天大王驅令出界。以我大梵天王慈悲力故。其國土境悉得安隱。  
　　我大自在天王。今欲說神咒。有陀羅尼名呵梨樓(晉言)拔眾生苦濟眾厄難。  
　　阿若娑梨樓　毗梨帝那娑梨樓　遮波晝娑梨樓　彌梨帝那娑梨樓　殊呵兜支波晝　莎呵。  
　　誦咒三遍一色線綠結作四結系項。  
　　是咒乃是過去十萬億諸佛所說。此陀羅尼威神力故。四天下中盡一日月所照之處能為光明。貧窮者能施寶藏。盲冥眾生施其慧眼。病苦之者與法藥療治。若諸眾生欲求三乘圣果者。我能佐助令得成辦。若在幽隱受三涂苦。以此陀羅尼力。三涂命終生忉利天。若諸行人書寫讀誦此陀羅尼者。得宿命智憶十四生事。來今往古如現目前。欲修禪定者。陰蓋所覆者。當誦此陀羅尼。其心則定睡眠遣除。欲修學問者。其心散亂不能專一。觸事滯礙不得義味。當修行此陀羅尼。欲得聞持者。當修行此陀羅尼。欲得十方諸佛所說諸大菩薩所說諸大天王所說。一聞歷耳總持不忘即得義理。百千義理自然現前持而不忘。應當讀誦此陀羅尼。晝夜六時恒不廢忘。精勤修習助佛道法。是人爾時當于夢中。即得見我大自在天王坐白蓮華臺往是人所。其人以見我故心大歡喜。我時授與如意寶珠。以珠力故所愿自在。百千諸佛常隨護助。此大陀羅尼神力如是。  
　　我化樂天王欲說大陀羅尼。名阿那阇富盧(晉言)法忍柔順法忍堪任荷負三界。眾生譬如大海其量。難知我天王心亦復如是。悉能救接漂流眾生出三界海。  
　　那阇富盧　憂多羅富盧　龍若呼富盧　憂禆叉富盧　陀摩阇富盧　毗梨帝那富盧　烏殊知富盧　莎呵。  
　　誦咒三遍。五色縷結作一結系項。  
　　此大神咒。乃是過去百千萬億諸佛所說。愍念眾生故今欲說之。此大神咒勢分所及。三天下中唯郁單越獨不得聞。力所至處其中眾生。三種毒箭自然拔出。得音響忍法音光明入毛孔中。所有郁蒸三垢重罪自然涌出。此諸眾生命終已后。悉得往生忉利天上。若諸行人三垢覆蔽。久處生死纏綿難解。為業垢河之所漂流。我時當乘大乘法舡撈接救拔。以智慧火燒其結使。以禪定水洗濯令凈。以漚和拘舍羅拂拭搓摩。教以六度布以四禪令出三界。若諸行人欲得今身欲得音響忍。欲得柔順忍。欲得無生忍。當修行此陀羅尼。凈持戒地減省睡眠。忍辱柔和少諸緣務心意質直。見修功德者贊嘆其德。見貧窮者及疾病者。慈心憐愍如己無異。如是修行調其心已。復欲增上果所愿者。當于三七二十一日。遭中一食白食酥酪得食。若鮮潔處若在塔中。六時行道于一一時中。禮十方佛懺悔宿罪。燒眾名香散花供養。栴檀熏陸諸雜花香。三稱我名化樂天王我是五住菩薩。爾時于一一時中。誦此陀羅尼二十一遍。從初一日乃至七日。極鈍根者三七二十一日。我于爾時往是人所。隨根利鈍授與法忍。應得音響忍者授與音響忍。應得柔順忍者授與柔順忍。應得無生法忍者授與無生法忍。悉授與之真實不虛。  
　　兜率陀天王。我欲說大陀羅尼名者蜜穌兜(晉言)救諸病苦賑給貧窮令諸行人。速得三乘圣果如天降雨。令諸農夫多收果實。  
　　支畢度穌兜　民若度穌兜　畢梨帝那度穌兜　阿支都那度穌兜　究吒呼奴度穌兜　若富那度穌兜　烏兜莎呼　兜度穌兜　蜜若無度穌兜　莎呵。  
　　誦咒六遍五色縷結作三結系兩手。  
　　此大神咒力。能令此閻浮提所有地。種碎如微塵。弗婆提瞿耶尼悉能為之。海水枯涸須彌山崩令如微塵。復能還復如本無異。令諸行人諸結重罪塵勞垢習。為渴愛河之所漂流。沒溺生死無能覺者。我今以此大神咒力。撈接救拔令出三界。以大乘河滅結使火。以禪定膏油潤漬令濕。種植無上菩提根芽。令諸眾生收諸果實。此陀羅尼力亦復如是。若諸眾生現身欲修此陀羅尼。得宿命智齊四百生。未來世事亦四百生悉能知之。現在世事知他人心所緣境界。天文地理圖書讖記。知諸眾生死此生彼。至四百生悉能知之。應當受持讀誦此陀羅尼。應當精進凈持戒地。少欲知足修質直心。晝夜六時少其睡眠。精進修之節食少語。乃至六年畢得克果。先得宿命智。次得無生智。后得他心智。來今往古未然之事靡不通達。得此宿命智已。陀羅尼力故所得智慧。如五住菩薩等無有異。  
　　我焰摩天王今欲說大神咒。名求低胡穌多(晉言)美妙音聲。  
　　波置呼盧多　烏吒句呼盧多　那無呼盧多　不梨帝那呼盧多　烏奢副呼盧多　莎呵。  
　　誦咒三遍。縷五色結作五結系項。  
　　是名畢法性海美妙音聲。此大神咒。乃是過去十恒河沙等諸佛所說。是咒能令小千世界悉皆震動。其中眾生以大神咒威神力故。三毒病惱纏勞垢習自然涌出。法音光明從毛孔入。郁蒸熱惱自然清涼。小千世界其中眾生。聞此陀羅尼美妙音聲和雅柔軟。有得音響忍者。有得柔順忍者。有得大無生法忍者。有能堪任久住度眾生者。有得畢法性海四辯無礙者。有得大總持神通自在。常游諸國以美妙音聲。而為眾生演說法要。悉是大神咒威神力故。能辦此事。  
　　我忉利天王愍念眾生故。欲說大神咒名胡穌兜那(晉言)。去除垢穢。慈悲拯濟。拔眾生苦。  
　　支不帝梨那　阿支不帝梨那　彌阇帝梨那　烏穌帝梨那　若副多帝梨那　驅穌帝梨那　莎呵。  
　　誦咒三遍。白縷結作六結系項。  
　　此大神咒。乃是過去十恒河沙諸佛所說。我忉利天王以此大神咒力。于四天下中得大神力觸事無礙。盡一日月所照之處。悉能為之。眾生壽命帝王暴虐。兵刀寇賊饑饉疾疫。大臣宰相佞諂不忠。國家衰忌星宿失度。雨澤不時晚雨早霜。比丘懈怠三業不勤。故使世界三災并起。若其國王放逸著樂。縱諸群臣貪濁自恣。多取民物枉殺無辜。民怨天怒故使國界兵刀競起。有諍奪之心行此惡行。欲求長生終不可得。若其國王心生慚愧。悔過自責虛負萬民。空頑不及謙下自卑。惠下利民退惡任善。尊圣敬德拯濟貧窮。如其國王改往修來。遵修此德可得長生延年益壽。復能讀誦此陀羅尼。修行信順。上來所說諸惡災怪。悉得消滅無有遺余。  
七佛所說神咒經卷第三  
　　我摩醯首羅天王。今欲說神咒。愍念諸眾生為除苦本。除其我慢心令修忍辱行。有咒名句多吒(晉言)慈忍辱。  
　　殊呼多(一)烏耆多(二)句多吒(三)烏穌蜜多(四)提梨帝吒(五)若蜜殊吒(六)句喻吒(七)烏穌蜜耆吒(八)句那吒(九)那蜜耆吒(十)烏穌帝梨吒(十一)莎呵(十二)  
　　誦咒五遍。縷一色青結作十二結系兩手。  
　　此大神咒乃是過去七恒河沙諸佛所說。又我過去從諸佛所。得聞說此大神咒名。從是已來神通自在。遍領三千大千世界。一切鬼王皆悉屬我。我有神力悉能摧伏。我今說此陀羅尼咒。如王解髻明珠與人。譬如強力轉輪圣王。威勢自在無有前敵。未摧伏者力能摧伏。已調伏者增加守護。所須之物令無所乏。時轉輪王威伏百姓。復能養育增加守護。猶如慈父等無有異。我今大摩醯首羅天王。神力自在亦復如是。典領三千大千世界鬼神諸王。養育守護亦復如是。摧伏外道及諸邪見。悉令靡伏安住正法。復以神通游騰十方。游諸佛國佐佛揚化。守護正法亦復如是。我今以此大神咒力。六道化身度脫眾生。現作鬼王降伏諸鬼。摧滅邪見。內修菩薩清凈戒行。久已得處法流水中。八住齊階功勛成就。當知皆是大神咒力。其諸人王及諸行人。欲得現世離眾患難。欲護正法欲得安隱。欲得國土無諸災疫豐實安樂。其王應當勤心讀誦。研精修習此陀羅尼。亦當勸勵后妃婇女。諸王子等勤心修習。晝夜讀誦極令通利。于月八日十四日十五日。離常住處在空靜地。凈潔洗浴妙香涂身。著新凈衣于夜后分明星出時燒香。散五色妙花三種名香供養十方佛已。然后三稱我名摩醯首羅大天王。滿我所愿如是三說。令我所求皆得吉祥。作是愿已默然而坐。我于爾時當往其所。王于爾時即當誦此陀羅尼咒二十一遍默然而坐。其王爾時若于夢中若惺悟心。得見我身在虛空中處白蓮華臺。放大光明照觸王身。王見光已即得清凈解脫無垢光三昧。得是三昧已心大歡喜。心歡喜故所愿悉得。我時當遣八部鬼神。守護國土國界清夷無諸災橫。當知是此大神咒力。  
　　我八臂那羅延今欲說神咒。名阿波盧耆兜帝梨置(晉言護助佛法)消諸奸惡摧滅邪見建立法幢。  
　　度呵兜(一)支波兜(二)若勿兜(三)波羅帝兜(四)度阿兜(五)究吒兜(六)阿若勿兜(七)耶蜜兜(八)究吒兜(九)度呵兜(十)莎呵(十一)  
　　誦咒五遍。縷青一色結作四結系項。  
　　此大神咒乃是過去八恒河沙諸佛所說。我于過去從諸佛所聞是神咒。是故今日得此奇特。威猛德力神通無礙。三界寄挺人無等雙。移山駐流手轉日月。能接須彌擲置他方還置本處。令此四天王帝釋諸天都不覺知。令此須彌入芥子中。四天王宮忉利諸天。悉皆不知己之所入。令四天下洲合為一洲。各還本處如本無異。其中眾生不知往來。神通自在游騰十方。歷事諸佛守護正法。當知皆是大陀羅尼力。若諸國土諸人王等。欲護己身及國土者。是王應當建立佛法。當修十德何等為十。一者以慈悲心養育民物。二者怨親平等心無憎愛。三者治國正法不枉民物。四者退惡任善識賢別愚。五者謙下自卑不輕賢士。六者有來求者不違其意。隨其所求悉皆給與。七者于三寶所其心純厚。八者拯濟貧窮愍諸孤老。九者國有賢士當征召之。十者普慈人民舍恨念舊。猶如慈父愛念其子溫潤清流。若諸人王能行是德。當知是王諸佛所護。我等諸天亦護是王。不令憐敵來侵其界。有諸善人福德賢士皆集其國。雨澤順時不被災霜人民安樂。惡龍攝毒無病苦者。是王若能修是十德。復能兼誦此陀羅尼。專念在心而不廢忘。常于月八日十四日十五日。于正殿上若高樓上。香湯沐浴著新凈衣。正東而坐日未出時。燒香散花供養十方諸佛。然后禮我八臂那羅延天王神力自在。令我所求皆得如愿。爾時即誦此陀羅尼二七遍已。默然而坐至一食頃。我于爾時當往其所。住虛空中身出光明照觸王身。其王爾時見光明已轉復精進。以精進故所求皆得。隨其所愿無不克獲。當知皆是大神咒力。  
　　我大功德天女今欲說神咒名兜樓呼帝盧(晉言)護助正法愍苦眾生。  
　　耆摩羅呼帝盧(一)烏晝呼帝盧(二)句吒那呼帝盧(三)若蜜耆呼帝盧(四)莎呵。  
　　誦咒三遍縷六色結作六結系項。  
　　是大神咒。乃是過去七恒河沙諸佛所說。我于過去從諸佛所得此神咒。今得此身端正殊妙。光明照耀諸天中勝。神智通達靡所不知。得他心智來今往古如在目前。得宿命通具足三明八解脫事。亦悉備足功德備舉。如初住菩薩等無有異。為度眾生現作天女。見諸眾生回波六趣。沒溺苦海無能覺者。我今愍此諸眾生故。以此神咒欲擁護之。若諸行人欲求所愿。病者求差貧者求富賤者求貴。若諸國王惡賊侵境雨澤不時。所種不收疫病流行。爾時應當勤心讀誦。修行此陀羅尼七日七夜六時不廢。燒香散花供養十方諸佛。供養佛已。為我大功德天敷好妙座。以三種妙花莊嚴此座。赤白紫色三種妙漿。蒲桃石蜜安石榴漿以待于我。若在塔中若于靜室。于一一時中勤心讀誦此大神咒七遍乃止默然而坐。我時當與天眾龍眾。往是人所受其供養。受供養已與其所愿。是人爾時若于夢中若惺悟心。即得見我大功德天。威顏相貌光明挺特。見已歡喜轉復精進。以精進故所求皆得。當知是此大神咒力。  
　　我難陀龍王欲說一頭陀羅尼。名耆那膩置(晉言)護諸眾生拔其四毒箭。  
　　若不帝黎那(一)伊帝帝[黍-禾+利]那(二)伊無帝[黍-禾+利]那(三)若書爾帝[黍-禾+利]那(四)伊不帝[黍-禾+利]那(五)耆呼吒帝那(六)莎呵。  
　　誦咒五遍。黃羊毛縷結作六結系項。  
　　此大神咒乃是過去十恒河沙諸佛所說。我難陀龍王以得此大神咒力故。常游諸國十方佛前。神通自在無有掛礙。諸佛所說悉能總持。為眾生說如聞而行。拔其毒鏃補智慧膏。以薩婆若水洗除垢穢。拂拭搓磨令心調凈。我難陀龍王常游諸國觀察眾生。有病苦者隨其偏發。療治救濟令得脫難。乃至于王后宮變為女身為諸女人演說法要。女人恣態多諸過惡。皆使令發菩提之心厭惡女身。皆因此大神咒力得階十地。六道和光現龍王身。雖示龍身不同其塵。當知悉是大神咒力。日誦七遍煩惱結使悉得消除。現在病苦悉得消滅。欲得如上所說大智慧方便自利利人。勤修讀誦此大神咒誠諦不虛。  
　　我婆難陀龍王欲說一頭陀羅尼。名陀摩羅提(晉言)守護國土滿眾生愿。  
　　阿支不陀摩羅提(一)烏穌兜那陀摩羅提(二)破殊呵陀摩羅提(三)烏穌兜那陀摩羅提(四)若蜜耆陀摩羅提(五)烏蘇兜那呵陀摩羅提(六)若蜜阇陀摩羅提(七)烏穌呵陀摩羅提(八)[卄/(蜀-蟲+目)]阇呼奴陀摩羅提(九)置耆呼奴陀摩羅提(十)支兜[黍-禾+利]那陀摩羅提(十一)莎呵(十二)  
　　誦咒七遍。縷七色結作十四結系項。  
　　此大神咒乃是過去九十九億諸佛所說。我于過去值遇諸佛從諸佛所。得此陀羅尼有大神力神通自在。常游諸國度脫眾生。在所國土若諸國王。欲以正法治國土者。以天位治世不枉人物。欲得國家無諸災禍。欲得鄰敵不生惡念。國王爾時應當深心。敬重三寶恩惠貧窮。謙敬仁義恩德普覆。尊圣敬德退惡任善謙敬理信。如其國王行此德者。十方諸佛常隨護念。釋梵四天王。我等龍王。當隨護助。為消災害。滿其所愿。求愿與愿。不違其意。是王爾時欲滿愿故。應當讀誦此陀羅尼。于宮殿內若正殿上。于月八日十四日十五日。日未出時正南而坐。香湯澡浴著凈潔衣。于其國內諸人民等及諸鄰敵。起慈悲心憐愍之心。爾時應當誦此陀羅尼二十一遍。燒殊妙香栴檀沉水及熏陸香散七色華。先當供養十方諸佛。釋迦如來應正遍知。諸大菩薩天龍八部。然后三稱我名婆難陀龍王。燒香供養。滿我所愿如是三說。我時當與天龍八部。隨其所愿即當與之。是王爾時即滿所愿。云何當知得果其愿。若于夢中若惺悟時。見白龍象及白蓮華。在虛空中當前而住。當知爾時即得所愿。  
　　我娑伽羅龍王今欲說神咒。名阿那耆置盧(晉言)普雨法雨于四天下中無不蒙潤。除諸眾生郁蒸熱惱。諸渴乏者令得豐足。  
　　烏奢都波利那(一)耆摩都呼那(二)穌耆蜜都呼那(三)阿支不奴都呼那(四)烏啄呵都呼那(五)卑[黍-禾+利]帝那都呼那(六)溫耆不都呼那(七)莎呵(八)  
　　誦咒三遍。駝毛縷結作八結系項。  
　　是大神咒乃是過去十恒河沙諸佛所說。我娑伽羅龍王于七百阿僧祇劫已來。常修行此陀羅尼。以是之故于諸龍王。最上最勝端正殊妙神通自在。能以神力聲振三千。極佛境界無不蒙益。一四天下小千世界。四天下中三千大千世界無不蒙潤。慈悲普覆等雨法雨。能令眾生增長鞠育菩提根芽。若諸眾生處在三惡三垢覆蔽。為開慧眼令睹光明。若諸國王渴乏須雨。我能給足令其豐實。四天下中普皆令等。而其國王欲得豐實。無他怨賊欲來侵境。于其國內熾然正法。恩惠普覆斷理怨枉賑諸貧窮。有孤老者生憐愍心。若其國王能行是德。十方諸佛諸大菩薩。釋梵四大天王天龍鬼神常隨護助。求愿與愿無不獲果。王于爾時應當修行此陀羅尼。于凈潔處離大憒鬧。于七日中不食酒肉五辛。白凈素食酥酪聽食。香湯沐浴著白凈衣。七日七夜受持八戒。燒眾名香栴檀沉水及熏陸香。散五色華供養十方諸佛我釋迦如來應正遍知。爾時應當三稱我名娑伽羅龍王。即便誦咒二七遍。于六時中從初一日。國王爾時心轉淳厚。一日二日乃至七日。便見我身在其前住。若白龍象若轉輪圣王像。隨其所求能滿其愿。為除宿罪令得道果。  
　　我和修吉龍王今欲說神咒。名支富提梨那(晉言)愍苦眾生令出三界。  
　　憂波支兜那(一)如波帝支兜那(二)蜜若兜支兜那(三)提[黍-禾+利]帝那支兜那(四)烏穌欽帝支兜那(五)莎呵(六)  
　　誦咒十四遍。羖[羊*歷]毛縷結作十四結系項。  
　　此大神咒乃是過去八恒河沙諸佛所說。我于過去從諸佛所。得此陀羅尼句。不與諸龍同其事業。常游諸國修菩薩行。面睹諸佛咨受教誨。愍念眾生佐佛化愚。常以正法攝持守護。于生死海拔濟令出。身為大船口為法橋。心為大海。出慈悲水溉灌眾生。枯槁福田悉令生長菩提根芽。我所饒益其喻如是。若諸國王欲求所愿。欲令其國豐實安樂。欲令無有他方怨賊。欲使國土無諸疫病。怨家仇對自然殄滅。眾官承法不復惱人。其王爾時于其國內熾然正法。率諸群臣以正法教。溫良恭儉孝養父母。慈悲憐愍孤窮眾生。躬自回駕供養三寶。于三寶所不生疑悔。生父母師長想。朋友知識想。于身命財生不堅想。我及國土如幻如化。愍傷眾生如視赤子。若其國王能修是德。復能讀誦此陀羅尼。于月八日十四日十五日。凈潔洗浴著新凈衣。于正殿上若高樓上。正東而坐日未出時。散三色華三種名香。栴檀沉水熏陸香等。供養十方佛已。應當為我和修吉龍王。敷置法座正南而坐。以青疊覆我座上。三種華三種漿。蒲桃石蜜安石榴漿。燒黑沉水以待于我。其王爾時正東而坐。叉手合掌誦此陀羅尼二十一遍。誦咒已訖其王即出。與諸群臣默然而坐。我和修吉龍王。當與諸天龍神八部八萬四千到是王所。于虛空中默然而受其王供養。王于爾時若于夢中若惺悟心。得見我身如轉輪圣王七寶侍從。見已歡喜轉更精進。以精進故我及天龍八部鬼神。便當勤心守其國土。求愿與愿不違其意真誠如是。  
　　我德叉迦龍王今欲說神咒度脫諸眾生。有咒名穌富羅。  
　　阿低帝耆晝(一)支富屠穌羅若蜜耆晝(二)烏哺都呵晝(三)卑梨那耆毗若蜜烏都晝(四)莎呵(五)  
　　誦咒五遍。縷紫白二色結作十二結系項。  
　　是大神咒乃是過去七恒河沙諸佛所說。是咒能令諸失心者還得正念。度五逆津獲諸神通。具足三明超出三界獨步無畏。我于往古從諸佛所。得聞讀誦此大神咒雖現龍身而無龍業。游諸佛國修菩薩行。游騰十方度脫眾生。出生死海洄波六趣悉能救接。扶持攜將到涅槃岸。又我過去于閻浮提作國王女。王于爾時國土褊狹人民單索。恒畏怨敵來侵其境。又復薄福水旱不調。谷米勇貴人民饑饉。我于爾時在宮殿內。父王爾時愁憂不樂。語諸群臣當設何計。令國豐實人民還復。群臣爾時默無答者。我時見父愁憂如是。我念過去曾從諸佛。受持讀誦此大神咒。是神咒力譬如不蓋。能覆三千況此一國。普雨法雨無不蒙益。枯木石山皆能生華。強者能伏弱者能佐。作是念已即詣王所。禮覲問訊問王所憂。王時答我非汝所知。我時答王有智慧者。不問男女行之則是。王時歡喜答言說之。我時答王。我念過去九十九億諸佛所說大神咒王。設其功力如上所說。王于爾時躬自讀誦。精誠克勵七日七夜。受持八戒六時不廢。于一一時中懺悔十方。散五色華燒三種名香。一一時中三七遍誦咒。王于爾時悔過自責。薄福不肖謬得為王。孤負天下慚愧自責。已慚愧故十方諸佛大菩薩眾。釋梵四天王八部鬼神。諸大龍王風伯雨師。皆悉來集至其國界雨大法雨。枯木石山枯涸河井悉皆盈滿。先逃人民還其本土。他國人民聞國豐實亦來投歸。爾時鄰敵悉來歸伏。拜為大王八方靡伏遂致太平。我念往古大神咒力。神通自在乃致如是。若諸人王欲求所愿。皆應如是修此功德。  
　　我阿那婆達多龍王今欲說神咒。名婆差盧(晉言)美音贊嘆三寶長眾生信擁護正法震大法雷。生長眾生菩提根芽。鞠育成就令得成辦。悉皆令得無上佛果。  
　　支波晝提梨那(一)阿若盧波晝提梨那(二)和婆盧波晝提[黍-禾+利]那(三)阿那盧波晝提[黍-禾+利]那(四)阿支不提梨那(五)若蜜耆耶兜提梨那(六)胡穌波吒兜提梨那(七)穌副蜜耆那阿支副烏奢支(八)莎呵(九)  
　　誦咒三遍。縷青黃二色結作六結系項。  
　　此大神咒乃是過去七十七億諸佛所說。是咒能令諸失心者還得正念。無智慧者令得智慧。無辯才者令得辯才。無陀羅尼者令得陀羅尼。狂者得正。啞者咒其舌根乃至七日還得能語。盲瞎者咒其眼根三七二十一日。日初出時病者東向坐心念口言。令我眼根隨日而生。咒師爾時日日咒之。一日三咒日初出時日正中時日欲入時。乃至三七二十一日。眼根還生即還得眼。若諸眾生手腳攣躄。咒已還復如本無異。有諸比丘懈怠不勤。觸事滯礙闇鈍[夢-夕+登]瞢。為諸罪垢之所覆蔽。當知是人曾于過去。或殺父母或殺和上阿阇梨。或殺發心菩薩真人阿羅漢。或殺時君國政。破塔壞僧。此人或曾于大眾中。作大妄語輕毀眾僧。或時在俗輕枰小斗欺劫百姓。見孤窮者輕毀陵篾。為子不孝為臣不忠。見人行善輕毀憎嫉。見諸惡人防護佐助。造此眾惡自纏其身。其人命終入阿鼻地獄。動經劫數罪畢乃出還得為人。諸根暗鈍示同人類。如是罪人若得值遇善知識者。得聞說此陀羅尼一逕耳者。復能讀誦修行通利。慚愧自責悔先罪咎。謙敬自卑敬諸比丘。孝順父母恭敬師長。耆舊宿長生謙敬心。愛語和順鄙悼自卑慚愧低頭。或時人請施與飲食。當持此食色香美味。施與諸佛和上阿阇梨。我之鄙惡不消此食余殘滓惡我能敢受。施衣裳湯藥亦復如是。不自高身卑下他人。恒自改悔無數劫罪。勤心讀誦此陀羅尼。于四十八日在空閑處六時行道。供養禮拜十方諸佛。于一一時中七遍誦此陀羅尼精誠改悔莫生疲厭。散五色華三種名香旃檀沉水及熏陸香。滿四十八日已。罪垢滅盡無有遺余。隨其前世根有利鈍。其利根者即得道果。第二第三終不能得阿羅漢果。其根鈍者正得滅罪不墮地獄。我今所說饒益眾生。分別罪福令其惺悟善惡報應。是名護法美妙功德。今已說竟。  
　　我摩那斯龍王今欲說咒名陀摩叉帝(晉言)為護法故拯濟群萌拔生死苦令得脫難。  
　　陀無[黍-禾+利]陀尼帝(一)阿支晝尼梨帝(二)毗帝那尼梨帝(三)烏支晝尼梨帝(四)胡梨帝那(五)尼梨帝(六)莎呵(七)  
　　誦咒三遍白疊縷結作七結系項。  
　　是大神咒乃是過去七恒河沙諸佛所說。我于往昔在閻浮提作大國王。十六小國皆悉屬我。我有威猛大策謀力。降伏諸國三十六國悉皆屬我。我時得病垂欲終。薄福少兒正有三子。最大太子闇鈍少智。中者尪弱。其最小者聰明勇哲。博學多聞策謀威勇。見我欲終悉皆來集。一萬大臣亦悉來集。一萬夫人亦悉來集。王時欲終語諸群臣言。我三子中誰中為王。諸群臣言任大王意。王時答言不應任我。我去之后治國之法霸王之事。汝曹當知云何任我。諸臣啟言善哉大王。慈悲臨覆心無憎愛。一萬大臣同聲唱言。第三王子堪任為王。一萬大臣言已辭退。時王正殿身體疲懈。語諸子言我今欲臥。第三王子抱父王頭。中者捉腳第一王子捉父王手。時王仰臥即便命終。群臣聞之號哭來集。一萬夫人亦悉號哭舉身投地。第三王子見父背喪。呼啕懊惱自投于地。良久乃穌。第一太子默然不哭。第二王子坐啼腳頭。諸群臣言諸王子等相貌有異。有一大臣是王叔父。大王在時恒以國事付此大臣。宰相念言大王在時。恒以國事付囑于我。今此王子意志有異我宜問之。即前問言今王背喪。諸群臣等皆悉已集。人子之情不應如是。默然而坐而不涕泣。王子答言我與父王都無因緣。第三王子獨是王子。我等二人猶如賓客暫來相過。大臣答言不應如是。國是汝有非兄則弟。第三王子呼啕宛轉前抱兄足。我小幼稚不應為王。愿兄臨顧紹父王位。兄時答言父王臨終告敕于汝。我徒先生不見告敕。是父王過非汝愆咎。我等二人且當入山。精誠克勵求神仙道。言已即去。精誠不久獲得五通。移山駐流手挽日月。第三王子葬送父訖。得紹王位統領諸國四十八年。其后漸漸貪濁心起人民厭賤。諸小國王及諸群臣。咸皆思念山中神仙。無貪之性乃得為仙。我等往昔咸皆愚癡。聰圣王子以為愚癡。貪濁王子以為賢圣。作是念已咸相謂言。我等諸人當共入山。勸請神仙以為大王。兼有神化威伏諸國。作是念已一萬大臣皆共入山。推覓求索會遇見之。一萬大臣拜覲問訊。神仙尊者我等頑愚。不識正真為此貪王之所荒亂。人民逃迸國將空虛。唯愿尊仙垂顧留眄。慈悲普覆令國還復。仙人答言我無是事。諸臣答言實不得止。仙人答言我寧此死。終不戀國還為人王。一萬大臣咸相謂言。我若返國亦皆當死。貪王所殺不如住此求神仙道。飲水食果清閑寂寞精誠不久皆獲五通。飛騰清虛靡不周遍。爾時貪王心生慚愧。即舍王位出家學道。開父王庫藏欲大布施。見一金柜七處印之。以手開柜得陀羅尼。乃是過去諸佛所說如前無異。得陀羅尼已。開父王庫藏著四衢道頭。恣其人民擔負而去。我于爾時得此陀羅尼已。即入凈室七日七夜。精勤修習漏盡意解即獲五通。爾時國王福德少故。鄰國侵境風雨不時人民饑餓。是時國王即請比丘。以為國師共我治化。比丘是時即受其請。愍眾生故為作國師。教其國王治化正法。不貪為本慈悲為性。賞善罰惡尊敬道德。慈愍人民如視赤子。爾時教王此陀羅尼句。王于爾時精誠至故。七日七夜精進不懈。已精進故十方諸佛諸大菩薩。釋梵四天王二十八部。諸大鬼神諸大龍王。擁護國土集其國界。雨澤時節谷米豐熟人民安樂。已安樂故諸小國土皆悉歸屬。當知皆是大神咒力威神乃爾。若諸國王于釋迦牟尼佛千載末頭。欲求所愿亦應如是。古昔國王等無有異。  
　　我漚波羅龍王今欲說神咒。名伊提姤摩(晉言)稱眾生心不違其意譬如大海七珍具足取者皆得。其不取者非龍王咎。  
　　烏都胡盧都(一)支波都(二)宿佉都(三)耆摩都(四)烏吒都(五)若蜜耆都(六)畢梨帝那都(七)烏穌都(八)莎呵(九)  
　　誦咒三遍縷紅白二色結作八結系項。  
　　此大神咒乃是過去二十恒河沙諸佛所說。我從諸佛得此陀羅尼。從是已來百阿僧祇劫。有大神力神通自在。游騰十方歷事諸佛。常以愛語軟語利益同事調伏眾生。于諸眾生猶如慈父。心意寬弘猶如大海。含受眾生無所不包。堪任荷負無量重擔。愍苦眾生施其安隱。若諸眾生來求索者。隨其所愿不逆其意。求官職者令得職爵。求大富者施其寶藏。疾病者施其安隱。若諸國王欲求所愿。我悉與之不違其意。求長壽與長壽。欲令國土無諸災害。雨澤時節不旱不澇正得其中。無諸災霜谷米豐熟。人民安樂疫毒不行。滿其所愿終不違意。是王爾時復能讀誦上來所說陀羅尼句。兼以十善化諸人民。如我上說所修功德。其王亦應如是修行。修行得已兼復讀誦此陀羅尼。曩劫所作極重惡業。皆悉消滅無有遺余。是王爾時罪垢滅已。其心泰然無眾惱患。怨憎平等無有親愛。常以月八日十四日十五日沐浴受齋。于清旦日未出時。若正殿上若高樓上正東而坐。七遍誦此陀羅尼咒。燒白栴檀及沉水香。散七色華供養十方佛已。爾時應當三稱我名漚波羅龍王。滿我所愿如是三說。即尋誦此陀羅尼句七遍乃止。是王爾時以精誠故。十方諸佛諸大菩薩。釋梵四天王八大龍王我漚波羅龍王。以慈悲蓋覆其國土。以甘露水灑其國界令其疾病疫毒惡氣悉得消滅。是名大神咒力滿愿不虛。  
七佛所說神咒經卷第四  
　　文殊師利菩薩。我欲樂說有四弘誓。何等為四。一者覆育一切眾生。猶如橋船度人無惓。二者包含萬物猶如太虛。三者愿使我身猶如藥樹。其有聞者患苦悉除。四者愿我當來得成佛時。所度眾生如恒河沙。是為菩薩曠濟之心。  
　　虛空藏菩薩。我欲樂說菩薩摩訶薩修行凈土清凈妙行。有四事。何等為四。一者損己利人拯濟群生。二者利衰毀譽不生憂戚。三者貞潔不淫戒行清凈如白蓮華。四者我當來世得作佛時。國土所有一切眾生。妙行成就人天無別。是為菩薩莊嚴凈土清凈妙行。  
　　觀世音菩薩。復欲樂說菩薩有四攝法。何等為四。一者菩薩修行六波羅蜜。兼以化人拯濟一切。二者生慈悲心育養群生。三者自利利人彼我兼利。四者有病苦者其心憐愍如視赤子。是為菩薩四攝法攝取眾生。是為菩薩廣利眾生攝取凈土妙善功德。  
　　救脫菩薩。復欲樂說有四弘誓。不與聲聞辟支佛共。何等為四。一者愿使我心猶如大地。一切草木叢林萌芽。因之增長地無憎愛。二者愿使我心猶如橋船。運度眾生無有疲厭。三者愿使我心猶如大海。容受一切百川眾流投之不溢。四者愿使我身猶如虛空。包含萬物猶如法性。是為菩薩四大弘誓。不與聲聞辟支佛共。  
　　跋陀和菩薩。我欲樂說菩薩妙行有八事。何等為八。一者菩薩處于五滓世界。拔濟眾生不生疲厭。二者見諸眾生興起福事。營護佐助不生穢心。三者見人為惡敦喻訶諫令得舍離。四者有厄難者拯濟憐愍如母愛子。五者有來求者不惜身命。六者有厄難處扶持攜接令得脫難。七者見邪見人憐愍敦喻令得正見。八者鞠育眾生猶如赤子。所有功德悉持施與。共用回向無上菩提。是為菩薩八事利益無量眾生。  
　　大勢至菩薩。復欲樂說菩薩有四事利益眾生心無疲惓。何等為四。一者菩薩摩訶薩。自舍己樂施與眾生。見他受苦如己無異。慈心流惻痛徹骨髓。二者菩薩摩訶薩于沒溺處設大橋船。運度眾生無有疲厭。三者菩薩摩訶薩于生死海中眾生洄澓。自手牢捉令達彼岸。四者知諸眾生往古來今猶如幻化。雖達此理度人無厭。是為菩薩四事利益拯濟群生。  
　　得大勢菩薩復欲樂說。誰能于釋迦牟尼佛遺法之中作佛事者我等八人常當擁護。毗說有四事何等為四。一者憶無量苦見眾生苦如我無異。二者我等所持戒功德。悉舍施與眾生。共用回向無上菩提。三者能忍苦事荷負一切眾生到于彼岸。四者發舉一切眾生心。猶如慈父念子無異。是為菩薩自利利人清凈妙行。  
　　堅勇菩薩。復欲樂說菩薩妙行有四事。何等為四。一者愿我常生無佛世界。喻如日月行閻浮提為其除冥。二者如以金錍決其眼瞙令睹光明。三者作大藥樹一切眾生得聞香者病苦消除。四者常演說法如澍法雨。萌芽生長成就果實悉發無上菩提之心。是為菩薩四大弘誓。  
　　我文殊師利今欲說妙偈。  
　　令此經流布　　眾生無疑心 
　　七佛菩薩眾　　所說深妙法 
　　諸天龍王神　　言辭甚奇特 
　　純說妙行咒　　護國及行人 
　　書寫讀誦者　　必共千佛會  
　　虛空藏菩薩今欲說兩偈半。  
　　美嘆書寫者　　書寫讀誦者 
　　上來賢圣教　　稱揚轉教人 
　　言辭婉約美　　妙善無窮盡 
　　猶如大海水　　深廣叵窮盡 
　　此人之功德　　巨億過于彼  
　　我文殊師利今欲說一偈半。  
　　一切眾生類　　回彼淫鬼界 
　　無能覺之者　　唯我能救拔 
　　永斷生死本　　普處寂滅樂  
　　梵天王所說一偈。  
　　我常修行四無量　　今來至此聞妙言 
　　濟拔眾生生死苦　　永以無復憂惱患  
　　兜率天王今欲說一偈半。  
　　我于往昔值諸佛　　得升兜率為天王 
　　今以得聽一妙言　　決了心瞙開慧眼 
　　其有眾生一經耳　　不墮三涂升梵天  
　　他化自在天王欲說一偈半。  
　　聞此閻浮提　　諸大菩薩等 
　　演說微妙義　　我心大歡喜 
　　永拔生死種　　得升泥洹堂  
　　化樂天王所說二偈半。  
　　我聞閻浮提　　菩薩大士等 
　　各各說妙行　　四攝及弘誓 
　　我聞此句已　　心眼矐然開 
　　愿使諸天眾　　得此凈眼根 
　　永斷生死流　　普得升泥洹  
　　焰摩天王欲說一偈如意珠。  
　　我等久處于天宮　　厭離三界生死苦 
　　何時如蛇脫故皮　　永得寂滅涅槃樂  
　　忉利天王欲說一偈半。  
　　久處于生死　　厭離欲淤泥 
　　興起大慈悲　　濟拔生死苦 
　　永脫生死苦　　得入涅槃城  
　　提頭賴吒天王欲說四偈。  
　　四大天王中　　我最為第一 
　　我雖作天王　　不脫鬼神苦 
　　我作鬼神王　　已經五百歲 
　　東西常馳騁　　濟度諸群生 
　　哀哉過去世　　曾作人中王 
　　治化不以理　　今作鬼王身 
　　又愿諸國王　　正治于國事 
　　莫作貪濁行　　復受鬼神身  
　　毗樓博叉天王欲說一偈半。  
　　我念過去世　　生于閻浮提 
　　豪富得自在　　諂曲不端直 
　　今雖作鬼王　　猶受鬼神苦  
　　毗樓勒叉天王欲說三偈。  
　　我今作鬼王　　得離三涂苦 
　　涉歷四天下　　救諸病苦者 
　　憶念過去世　　曾作人中王 
　　放逸著五欲　　今受鬼王身 
　　又愿人中王　　謹慎莫放逸 
　　度脫諸眾生　　普得涅槃樂  
　　毗沙門天王欲說一偈半。  
　　我于往昔修菩提　　為眾生故作鬼王 
　　眾生久處無明闇　　我以金錍開其眼 
　　慧眼既開度生死　　生死既度升泥洹  
　　難陀龍王欲說二偈半。  
　　我現處龍宮　　欲度諸龍眾 
　　聞諸菩薩眾　　各各說妙行 
　　諸天龍神等　　咸皆側耳聽 
　　天眾及龍眾　　歡喜不自勝 
　　我及諸營從　　得脫諸龍身  
　　婆難陀龍王今欲說一偈半。  
　　我處于龍宮　　猶如蠶處繭 
　　愿得智慧力　　壞此無明闇 
　　濟拔眾厄難　　超度生死流  
　　娑伽羅龍王欲說二偈。  
　　我念過去世　　曾作人中王 
　　慳吝于寶藏　　今受龍王身 
　　又愿諸國王　　慈慧普拯濟 
　　治化以正法　　莫復受龍身  
　　和修吉龍王欲說二偈半。  
　　我雖受龍身　　不受熱沙苦 
　　又于過去世　　曾作人中王 
　　貪溺著世樂　　今受龍王身 
　　又愿諸國王　　厭離于世樂 
　　如囚厭于獄　　超出三界門  
　　德叉迦龍王欲說二偈半。  
　　又我于過去　　曾作人中王 
　　妻子及奴婢　　悉皆用布施 
　　坐以一瞋故　　今受龍王身 
　　又愿諸國王　　謙敬以仁義 
　　莫復自豪貴　　后受龍王身  
　　阿那婆達多龍王欲說四偈。  
　　我念過去世　　生于閻浮提 
　　曾作國王女　　端正無等雙 
　　父王甚愛重　　名曰白蓮華 
　　嫁與鄰國王　　不得適其意 
　　瞋恚自害死　　經歷三涂苦 
　　今受龍王身　　又愿諸女人 
　　厭惡女姿態　　莫復懷妒忌 
　　后受毒龍苦　　難得脫苦時  
　　摩那斯龍王今欲說二偈半。  
　　我處于龍宮　　厭患諸龍臭 
　　腥臊如溷豬　　處廁不覺苦 
　　三界諸人天　　皆亦復如是 
　　樂在三界獄　　如豬不厭廁 
　　哀哉甚可傷　　不知求解脫  
　　漚波羅龍王今欲說五偈半。  
　　我于過去世　　曾于閻浮提 
　　婆羅門家生　　聰明甚黠慧 
　　時有鄰國王　　送女以娉我 
　　此女不貞良　　私共外人通 
　　我時伺捕得　　斬之于都市 
　　我時惡賤彼　　送之歸本國 
　　思惟欲穢惡　　出家行正道 
　　復遇惡知識　　不值好同學 
　　引置諸淫女　　我時惋嘆恨 
　　持刀自刎死　　經歷三涂苦 
　　從是受龍身　　甚苦不可言  
　　胡蘇低羅龍王今欲白二偈。  
　　我于閻浮提　　典主十六國 
　　余國皆易化　　唯此國難教 
　　群臣皆諂偽　　貪濁多奸詭 
　　旱澇不平均　　莫不由此事  
　　金剛藏菩薩所說眾生有五種不信。一者疑佛二者疑法。三者疑僧。四者疑諸法不實五者所有正法生疑不信。眾生有五種信根。能得阿羅漢道。一者信佛決定正覺。二者信正法寶決定無疑。三者信比丘僧良厚福田。四者所有正行戒定智慧不生疑惑。五者見世諦事不生著心。此五信根者能拔五疑。能得寶幢三昧現身得道。  
　　第一放光三昧能斷地獄有。無垢三昧能斷餓鬼有。焦惱三昧能斷畜生有。難伏三昧能斷阿修羅有。光明三昧能斷弗婆提有。焰幻三昧能斷閻浮提有。白色三昧能斷俱耶尼有。青色三昧能斷郁單曰有。黃色三昧能斷四天王有。黑色三昧能斷忉利天有。赤色三昧能斷焰摩天有。妙善三昧能斷兜率天有。德長三昧能斷化樂天有。音聲三昧能斷他化自在天有。妙善三昧能斷初禪有。得樂三昧能斷二禪有。白色三昧能斷三禪有。雷音三昧能斷四禪有。妙善三昧能斷阿那含天有。空三昧能斷空處有。無分別三昧能斷識處有。響化三昧能斷不用處有。寶積三昧能斷非想處有。此是二十五大三昧。示眾生游居涉歷之處。賢圣厭患三乘圣眾莫不由是。法華三昧光目童子。涅槃三昧迦葉童子文殊師利童子。首楞嚴三昧蜜善童子。放光三昧妙眼童子。華嚴三昧善才童子。維摩詰三昧惟無童子。大集三昧佛寶童子。金光明三昧滅罪童子。佛藏三昧覺垢童子。華首三昧障罪根童子。金剛藏三昧慧明童子。菩薩藏三昧洪濟童子。妙達童子。善住童子。妙眼童子。善覆童子。烏奢波童子。蜜善童子。周羅童子。法住童子。阿蜜耆童子。婆醯羅童子。奢覆卑童子。頗卑都童子。此十二童子主眾生命。釋迦牟尼佛出世時。度一萬八千九十四國人。第一說法在他化自在天。第二說法在波羅奈國。第三說法在王舍城。第四說法在竭耆國。度七千羅漢。第五說法在舍衛國。第六說法在王舍城。度女人憍曇彌。第七說法在迦惟羅衛國。度白凈王。第八說法在王舍城。三乘雜教。第九說法在摩竭提國度洴沙王。第十說法在拘尸那竭國。度百千萬億無量無邊不可稱計(此下建者菜生至故名閉丹本即無)  
　　建者菜生萌牙陰陽亦長。除者代謝稱譯之體。滿者神祇受供無復盈。平者陽氣凝住無增減。定者鬼神交會惡氣不行。執者陰氣偏多陽氣少破者陰陽交解說破之議。危者天窗開地戶閉。成者陽氣足陰氣并故名成。收者陽氣流行陰平萌牙生故言收。開者陰性開陽氣出故名開。閉者天窗地戶喻儼然閉塞萬神不行故名閉。此五戒神名。  
　　殺戒有五神　波吒羅　摩那斯　婆睺那　呼奴吒　頗羅吒。  
　　盜戒五神　法善　佛奴　僧喜　廣額　慈善。  
　　淫戒五神　貞潔　無欲　凈潔　無染　蕩滌。  
　　欺戒五神　美音　實語　質直　直答　和合語。  
　　酒戒五神　清素　不醉　不亂　無失　護戒。  
　　三歸九神名　歸佛有三神　波摩斯那　陀摩婆羅　那陀摩流支。  
　　歸法三神　法寶　呵嘖　辯慧。  
　　歸僧三神　僧寶　護眾　安隱。  
　　護僧伽藍神斯有十八人各各有別名　一名美音　二名梵音　三名天鼓　四名巧妙　五名嘆美　六名廣妙　七名雷音　八名師子音　九名妙美　十名梵響　十一名人音　十二名佛奴　十三名嘆德　十四名廣目　十五名妙眼　十六名徹聽　十七名徹視　十八名遍觀。  
　　照卑律兜是大鬼神王四天王所說大神咒經。  
　　赤下鬼名　富單那(一)迦羅富單那(二)波都耆(三)摩訶波都耆(四)莎呵(五)  
　　誦咒三遍。三色縷黃赤綠作二十一結。先系腳后系腰卻系手。  
　　白下鬼名　浮流(一)摩訶浮流(二)烏摩勒呵暮多(三)毗摩呵慕多(四)波吒羅呵暮多(五)浮浮呵暮多(六)莎呵(七)  
　　咒二色縷。白黑結作十四結系項。  
　　失音鬼名　瑱浮流(一)睺睺摩(二)波吒羅睺睺摩(三)波吒羅睺睺摩(四)毗摩勒睺睺摩(五)漢吒奴睺睺摩(六)莎呵(七)  
　　咒縷黃赤綠結作七結系項。  
　　讇語鬼名　卑多羅(一)波波浮(二)波波浮(三)烏摩勒波波浮(四)莎呵(五)  
　　咒水七遍。洗面洗左耳嗽口噀之各三過。  
　　蔽人目鬼名　支富羅(一)支富破(二)呼奴支富破(三)波吒羅(四)支富破(五)莎呵(六)  
　　咒水七遍噀目。  
　　瞋鬼名　破波羅(一)破波羅睺(二)破波羅睺(三)破波睺烏奴(四)破波羅睺(五)烏吐睺(六)莎呵(七)  
　　七遍咒之。  
　　食吐鬼名　都睺兜睺(一)烏奴破兜睺烏奴破(二)兜睺烏奴破(三)莎呵(四)  
　　一七遍咒。  
　　罷聚鬼名　阿那波那兜(一)阿那波那兜(二)毗摩波那兜(三)莎呵(四)  
　　一七遍咒。  
　　障善根鬼名　浮流浮流(一)睺睺摩浮流(二)阿那毗那睺睺摩浮流(三)支兜那毗摩睺睺那浮流(四)阿那毗摩睺睺浮流(五)莎呵(六)  
　　七遍咒水噀之亦七遍。  
　　焦渴鬼名　波波睺(一)浮奴多波波睺(二)阿那毗那呼奴多波波睺(三)浮律多波波睺(四)莎呵(五)  
　　咒二十一遍。五色縷青黃赤白黑。結作三七結痛處系。  
　　眼上。白淣鬼名　阿富那(一)破多奴阿富那(二)毗摩破多奴阿富那(三)浮婆阿富那(四)莎呵(五)  
　　咒三七遍。咒郁金青黛水。常使病人向東方。日月凈明德佛懺悔洗目至七日。  
　　不禁鬼名　修修羅(一)波波摩睺修修羅(二)阿那波那修修羅(三)毗摩呵那修修羅(四)莎呵(五)  
　　用水三升。雞子黃許鹽和三遍咒。常使病人向北方。禮德內豐嚴王佛三禮。然后服之一升余者印以修修羅字。  
　　矬鬼名　胡兜羅(一)阿尼那胡兜羅(二)阿波浮胡兜羅(三)阿波置胡兜羅(四)阿波波呼那胡兜羅(五)耶無多胡兜羅(六)莎呵(七)  
　　須七色縷。結作二十一結。先系項次系兩手復系腰系腕。  
　　直下鬼名　舍波帝(一)阿波睺睺舍波帝(二)毗摩睺睺奢波帝(三)浮律多睺睺奢波帝(四)阿摩奴睺睺奢波帝(五)莎呵(六)  
　　須五色疊縷青黃赤白紫。結作三七二十一結。系腳次系腰復系手復系項。  
　　惡瘡鬼名　破波羅(一)睺睺奴破波羅(二)烏吐浮律多破波羅(三)阿奢兜破波羅(四)阿奢呼浮兜破波羅(五)莎訶(六)  
　　咒五升水三遍。著半雞子黃許鹽。梁上塵釜底黑塵墨各一掌許。煮七回三遍咒。煮竟亦三遍咒。于日初出時七遍洗瘡七遍咒。  
　　不得下食鬼名　胡魔兜(一)烏奢睺睺胡摩兜(二)阿[少/兔]羯卑胡摩兜(三)破波羅胡摩兜(四)莎呵(五)  
　　咒水七遍與病人飲之。  
　　腰腳痛鬼名　呼盧兜(一)波吒羅呼盧兜(二)毗摩羅呼盧兜(三)彌梨耆梨卑呼盧兜(四)莎呵(五)  
　　咒三色縷青黃綠。結作七結系腳腕。  
　　次系脾后系腰。  
　　頭痛鬼名　胡摩兜摩訶迦吒羅(一)毗摩迦吒羅(二)莎呵(三)  
　　七遍咒楊枝打二七下。  
　　闇鈍鬼名　呼吒吒(一)浮律置呼吒吒(二)阿支拏呼吒吒(三)浮律置支呼吒吒(四)伊呼破羅支呼吒吒(五)和蜜兜伊呼支破羅(六)莎呵(七)  
　　三七遍咒七日日三遍咒。  
　　耳痛鬼名　毗膩波(一)阿制置毗膩波(二)呼膩置毗膩波(三)伊呼支膩置毗膩波(四)耆摩膩置毗膩波(五)莎呵(六)  
　　于月生一日。設使左耳痛南向坐。右耳痛北向坐。向東向門病人門內坐。咒師門外坐。水亦門外咒二七遍三噀之。  
　　淋鬼名　破波羅(一)浮梨浮梨置破波羅(二)車慕那破波羅(三)呼呼羅車波羅(四)迦波置車波羅(五)莎呵(六)  
　　五七遍咒水。以葦桶柱陰上。以水從桶中七遍咒水。一唾之末后以一掬水望面灑之。  
　　小便不通鬼名　烏都羅(一)呼若耆梨吒烏都羅(二)呵若時律吒烏都羅呵拏時律吒烏都羅(三)莎呵(四)  
　　取釜下炊湯二升半。雞子黃許白蜜和。與病人服之正南而坐。念日月燈明王佛。作四拜禮七過吸半雞子已唾之。  
　　卒得心腹痛鬼名　蜜耆羅(一)阿吒膩吒蜜耆羅(二)支波副尼耆羅(三)呼呼那尼耆羅(四)阿不梨知那知尼耆羅(五)支波置尼耆羅(六)莎呵(七)  
　　咒水三七遍。先唾之三過余者三吸。  
　　瘧病鬼名　須蜜多(一)阿膩吒(二)迦知膩吒(三)烏呼那須蜜多(四)支波呼睺須蜜多(五)伊知膩吒須蜜多(六)莎呵(七)  
　　須五色縷咒作七結。痛從頭下先系項系腳系手。設之大急咒水三遍噀之。  
　　匿病鬼名　究水水羅(一)阿知那知水水羅(二)嗚呼吒水水羅(三)阿知拏知水水羅(四)莎呵(五)  
　　須一斤艾一斗水。煮取三升咒三遍。病人東向坐服之。日服一升三日服。  
　　黃病鬼名　呼都盧(一)阿知那知支波破(二)阿那耆支波破(三)呼梨吒支那吒支波破(四)伊耆那知支波破(五)莎呵(六)  
　　三七枚瓜蔕二七枚杏子。一斗水煎得三升。咒七遍日取一升。目中著一繭鼻中二繭余者服之。三日服之黃白綖結作七結。先系頭次系兩耳系項系兩肘后系手七遍咒。  
　　食人腦髓及心肝鬼名　句羅帝(一)阿吒拏支知(二)阿若耆遮知(三)阿奢涅遮知(四)阿奴多遮知(五)若不那帝遮知(六)阿多尼遮知(七)阿睺睺睺睺遮知(八)阿副副副副遮知(九)莎呵(十)  
　　三斛熱湯一升白粉和之洗浴。一杯飲之咒三七遍。日用一斛五升先從頭淋之吉。  
　　卒得旋風頭眩腦轉鬼名　美音咒(一)名阿睺耆那(二)不不不睺耆那(三)阿若若若不耆那(四)莎呵(五)  
　　咒水二十一遍三噀之。  
　　嗜酒鬼名　阿羅兜(一)烏那呵烏那呵(二)呼律多呼律多(三)若不呵若不呵(四)舍摩呵舍摩呵(五)莎呵(六)  
　　若十四日十五日。取七井水三粒鹽。咒三遍三淋頂三唾耳鼻。余水飲之此人北向坐七枚楊枝。東西南北安置甕上咒竟。以此水四方灑之三噀面三過飲。  
　　不嗜食鬼名　安多睺(一)[泳-永+頗]捺卑[泳-永+頗]捺卑安多睺(二)嗚睺睺睺安多睺(三)波羅和兜若安多睺(四)遮捺迦知安多睺(五)阿若羅知安多睺(六)莎呵(七)  
　　縷二色白黑。咒作十四結七遍咒水。與使飲。  
　　食少而吐多鬼名　耆多睺(一)阿若摩若多捺知(二)跋羅知那知(三)啝若知那知(四)阿若奴摩知那知(五)阿嗜那知(六)莎呵(七)  
　　咒水七遍噀面三過。殘水飲之作麻繩。常于朝時以用絞項。使病人面東向坐。一日不差乃至七日。  
　　聾鬼名　胡樓兜(一)睺睺睺睺胡樓兜(二)阿呵呵那胡樓兜(三)阿若若若若胡樓兜(四)阿吒吒胡樓兜(五)莎呵(六)  
　　須三升小豆一斗水。煎得三升。蜜安半升酥煎得二升。接取清七七遍咒。咒于晨朝時滋其頭安綿揭耳七遍一一稱鬼名。  
　　健睡鬼名　浮流兜(一)阿吒膩知浮流兜(二)睺睺睺睺若浮流兜(三)蘇摩帝浮流兜(四)呼呼呼呼吒那浮流兜(五)莎呵(六)  
　　三遍咒水唾病人面。  
　　支兜那是土公鬼名　副梨副梨支兜那(一)阿呵呵那支兜那(二)胡律兜支兜那(三)呼呼呼呼阿若支兜那(四)莎門(五)  
　　病人東向坐三。遍咒一盆水七枚楊枝。東西南北安置盆上。咒竟以此水四方灑之。三噀面三過飲。  
　　疰鬼凡有二十五種　破梨吒(一)破破破破梨吒(二)阿鴟鴟鴟鴟破梨吒(三)迦梨吒支休那破梨吒(四)莎呵(五)  
　　咒水七遍唾之。五色綖結作七結系項。  
　　一切毒蛇鬼名　阿那耆(一)若帝囊阿那耆(二)機梨帝囊阿那耆(三)阿若帝那阿那耆(四)莎呵(五)  
　　咒水二七遍。唾五情根及以唾瘡并洗瘡三遍。  
　　蟽賴鬼名　摩卑(一)陀羅那帝摩卑(二)奢若陀摩卑(三)阿不梨多陀捺卑(四)莎呵(五)  
　　咒水七遍。唾五情根并以洗瘡。  
　　蝦蟆毒鬼名　波奢尼(一)烏睺流兜修波奢尼(二)若波晝波舍尼(三)阿若梨知波舍尼(四)莎呵(五)  
　　咒水三遍唾五情根并洗瘡余水飲之吉。  
　　霤鬼名　破知那(一)流流兜破知那(二)車那兜車那兜破知那(三)阿摩耆兜破知那(四)阿呼梨兜破知那(五)莎呵(六)  
　　三升水一掌白粉和之。七遍咒吸三口余者洗瘡水至三日用。  
　　厭蠱鬼名　睺睺(一)奴吒[少/兔]睺睺(二)尼多那睺睺(三)阿若兜睺睺(四)阿吒[少/兔]睺睺(五)毗律多睺睺(六)奴吒[少/兔]睺睺(七)莎呵(八)  
　　三升水銅盆盛。以白練副上。以七枚楊枝縱橫安上。咒三七遍用竟棄之廁中。  
　　鼠漏鬼名　遮吒尼(一)波賴帝遮吒尼(二)阿若帝遮吒尼(三)摩賴帝遮吒尼(四)阿摩賴帝遮吒尼(五)莎呵(六)  
　　用三束蔥白五寸縷束之。一升椒一斗水煎得一升。咒三七遍接取一升飲余者洗瘡。  
　　赤眼鬼名　烏奴多(一)阿若兜[少/兔]奴吒烏奴多(二)牟律帝那烏奴多(三)若晝[少/兔]多烏奴多(四)耆摩帝烏奴多(五)莎呵(六)  
　　取三升麴一斗水。煎得三升接取二升。咒二七遍日取一繭用唾之。亦洗眼二七日。  
　　齆鼻鬼名　遮波晝(一)阿若兜遮波晝(二)浮律多尼遮波晝(三)浮波律多尼遮波晝(四)阿若多尼遮波晝(五)波律多尼遮波晝(六)莎呵(七)  
　　一升苦酒二升水。煎得二升咒三七遍。日用二繭灌鼻三十一日用。  
　　腋臭鬼名　若多奴知(一)睺睺睺睺多奴知(二)浮流流流流流多奴知(三)摩賴帝多奴知(四)阿那那那多奴知(五)莎呵(六)  
　　石灰三升苦酒三升。槃上和之咒三七遍。搏之男先安左腋女先安右腋下。  
　　毗樓勒叉天王所說咒水腫鬼名　胡樓兜寧(一)妃律妃帝胡樓兜寧(二)阿睺睺睺睺胡樓兜寧(三)若呼胡樓兜寧(四)波晝寧胡樓兜寧(五)莎呵(六)  
　　用三斛水三升鹽。煎得一斛五升。咒三十五遍封以鬼名日服一升。  
　　頹鬼名　波置樓(一)阿尼兜樓吒波置樓(二)若無吒波置樓(三)阿奴梨吒[少/兔]波置樓(四)阿若梨吒奴波置樓(五)莎呵(六)  
　　用八升水小豆二升一升鹽。咒二十一遍煎得五升。接取清日服二繭余下稠者用作餅大如掌用上向斑之。  
　　清盲鬼名　鳩槃茶阿若兜(一)副梨帝阿若兜(二)耆蜜帝阿若兜(三)摩賴帝阿若兜(四)阿路帝阿若兜(五)慢耆帝阿若兜(六)莎呵(七)  
　　用胡椒安石榴子細辛人蔘姜末小豆麻子。各一銖末。和石蜜漿。若蒲桃漿日咒七遍。乃至七日用作餅大如錢許。用搭眼上以水從顙后噀之。  
　　疥蟲鬼名　休由(一)波帝那休由(二)耆摩帝那休由(三)阿若頓那休由(四)牟律帝那休由(五)莎呵(六)  
　　用一斛水著五升鹽。咒二七遍煮七遍用洗瘡。  
　　壁虱鬼名　睺牟樓帝(一)毗摩多睺牟樓帝(二)阿若兜尼睺牟樓帝(三)浮律多尼睺牟樓帝(四)莎呵(五)  
　　用三斛水三斗艾。煮七遍咒二七遍。灑四壁及以屋間。  
　　鼠鬼名　不利兜(一)咒咒咒咒不利兜(二)妃妃妃妃不利兜(三)守守守守不利兜(四)牛牛牛牛不利兜(五)餓餓餓餓不利兜(六)莎呵(七)  
　　咒灰七遍當孔前。咒水七遍寫孔中。乃至三日。  
　　狗鬼名　支鼻帝(一)烏奢支鼻帝(二)具吒睺支鼻帝(三)那蜜若支鼻帝(四)烏吒呼支鼻帝(五)莎呵(六)  
　　黃腫鬼名　耶牟烏都(一)婆副波烏都(二)具耆彌烏都(三)耶牟[泳-永+多]烏都(四)阿非破羅帝烏都(五)莎呵(六)  
　　以三升郁金水七遍咒飲之。  
　　赤腫鬼名　阿兜那(一)蘇區都阿兜那(二)閻摩卑阿兜那(三)若富摩阿兜那(四)究吒[少/兔]阿兜那(五)莎呵(六)  
　　取方赤罽二七遍咒赤處搭之。  
　　白腫鬼名　耆蜜卑(一)波羅帝耆蜜卑(二)具殊呵帝耆蜜卑(三)烏啄若耆蜜卑(四)呼娑兜耆蜜卑(五)莎呵(六)  
　　一升水半雞子許白粉咒三七遍乃至七日。  
　　丁腫鬼名　卑低(一)呵柔卑柔卑低(二)呵蜜耆牟卑胝(三)握瘦呼丘卑低(四)具耆呵蜜卑低(五)莎呵(六)  
　　誦此咒鬼箭拔出一咒三七二十一遍日三咒。  
　　匿齒鬼名　胡殊兜(一)烏啄那胡殊兜(二)耶蜜卑胡殊兜(三)莎呵(四)  
　　取井花水咒七遍。三唅噀地。歲月久者。著麝香唅水噀地竟以麝香涂之。  
　　貓鬼方道酓蠱毒藥和東畢閻牟丁蘇安日鬼觸樓畢受虛牽斗卯移伐鬼　引貓微芭糟毒扶殊呵毗畢帝咒水奢蜜不烏吒由耆暮帝奢波吒莎呵。  
　　三遍咒水噀之大吉。  
　　頻婆索盧鳩槃茶王字　呼羅都波羅帝(一)烏蘇多奢富殊(二)具耆呵具呼那支富殊(三)莎呵(四)  
　　是咒能令鳩槃茶王及其兵眾碎如微塵。諸有卒得熱渴心痛及其頭痛手腳煩熱疼痛。得聞是咒尋得清涼。咒水三遍以噀痛處。  
　　毗沙門父字婆難陀母字蘇富。  
　　提頭賴吒父字難陀母字蜜耆盧。  
　　博叉天王父字婆伽羅母字漚季卑。  
　　毗樓勒叉父字和修吉母字漚波帝。  
　　鬼子母夫字德叉迦鬼子母大兒字唯奢叉中者字散脂大將小者字摩尼拔陀耆首那拔陀女字功德天。  
　　癭鬼名　收波彌誰波羅帝那(一)收波彌仇波羅帝那(二)烏晝若收波彌仇波羅帝那(三)莎呵(四)  
　　須黑石蜜漿咒七遍二遍一吸一彈指。  
　　舐膿鬼名　阿富具梨帝(一)具具梨帝(二)具梨帝(三)莎呵(四)  
　　喉痹鬼名　阿富車(一)阿蜜阿富車(二)阿蜜阿富車(三)阿蜜阿富車(四)莎呵(五)  
　　我鬼子母字那蜜卑。今當說神咒擁護眾生。除其邪見令得正見。費損家財設肴膳餧此世間魍魎鬼不如祀狗用備守。我今為汝說正真。但用華香酥乳麋致意恭敬下天神。令其所求悉皆得。  
　　敷宿波敷宿波(一)阿注波阿注波(二)究吒波究吒波(三)莎訶(四)  
　　鬼子母所說神咒。能令眾生拔邪救濟危厄。盜賊王難無不解脫。所求男女皆悉端正。婚娶產生怨家債主。悉得解脫無不安隱。  
　　拂至兜(一)波羅帝囊拂至兜(二)烏晝拂至兜(三)莎呵(四)  
　　能令諸鼠散走他方悉滅無余三過唾刀唅灰作緋紫字。  
　　大毗樓勒叉天王所說神咒。  
　　賓頭樓守(一)賓頭樓守(二)摩訶賓頭樓守(三)莎呵(四)  

   上一部：乾隆大藏經·大乘單譯經·大佛頂如來密因修證了義諸菩薩萬行首楞嚴經十卷  下一部：乾隆大藏經·大乘單譯經·文殊師利寶藏陀羅尼經一卷  
 
 
    
   
乾隆大藏經·大乘單譯經·菩薩生地經        
   