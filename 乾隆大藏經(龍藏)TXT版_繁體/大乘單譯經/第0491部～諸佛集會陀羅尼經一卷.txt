  第0491部～諸佛集會陀羅尼經一卷         
   
  
   大乘單譯經·第0491部   
諸佛集會陀羅尼經一卷   
唐三藏法師提云般若等奉制譯      
 
 
　　 
 
諸佛集會陀羅尼經(與趙宋施護所出息出中天經同)  
　　如是我聞。一時佛在恒伽河邊。護世四天王之所圍繞。爾時世尊告毗沙門等四天王言。汝等當知一切眾生。若男若女若長若幼。皆為四種大怖所纏。謂生老病死。然于其中死怖一種最難除遣。我今為汝說除遣法。  
　　爾時四天王即從座起。合掌恭敬白佛言。世尊我等今者獲大善利。得值如來攝受世間施其命故。  
　　爾時世尊從座而起。面于東方彈指唱言。彼方所有諸佛如來應正等覺。莫不皆為一切眾生。而成阿耨多羅三藐三菩提。諸佛當知我今為欲哀愍救護諸眾生故。轉先未轉第二法輪。當令眾生色力壽命皆悉增長。永復無有非時夭橫。唯愿諸佛來此會中。為護眾生共以威神除其橫苦。南西北方四維上下皆亦如是。是時如來以佛眼觀十方世界。一一世界皆有諸佛。側塞充滿猶如稻麻。悉來此會而為等侶。然見十方一切世界。一一方處諸佛世尊亦皆遍滿分明顯現。如是一切諸佛如來。俱時發聲而說咒曰。  
　　折禮(句一)折羅折禮(句二)毗那(去借音即此字之上聲下有字傍注上字皆仿此)征(珍里反句三)莎(蘇括反)悉底(都以反下同)雞(句四)斫迦爛揭時(句五)缽羅舍漫都(句六)薩婆嚕(依魯字本音而轉舌呼之其下口邊作犁羅麗皆仿此)伽(句七)阿那(上)[齒*來](卓諧反句八)俱那(上)[齒*來](句九)摩訶捺[齒*來](句十)折[口*犁]折[口*犁](句十一)醯(呼計反下同)摩具[口*梨](句十二)醯摩儞產(去)地(句十三)醯摩室尼(句十四)吉啰(上)陛(句十五)吉啰(上)鞞(句十六)醯(引聲)俱啰(上)[口*犁](句十七)俱啰(上)[口*犁](句十八)俱末底(句十九)毗奢么(謀跛反)泥(句二十)戍暑(輸矩反)毗(上)婆(句二十一)阿折禮毗折禮(句二十二)摩毗(上)濫婆(句二十三)呼(去)牟呼(去)牟(句二十四)  
　　爾時十方諸佛。一一皆有金剛密跡王親近圍繞。此無量金剛王眾。復共同聲而說咒曰。  
　　斂(呼濫反引聲句一)斂(句二)室勢(句三)颯婆(去)訶(句四)  
　　爾時毗沙門天王白佛言世尊。我今亦為擁護眾生說陀羅尼。令其無有非時夭橫。唯愿如來垂哀與力。即說咒曰。  
　　稅低(句一)稅怛犁(句二)履梨(句三)  
　　爾時毗盧勒叉天王亦作是言。我今為欲護諸眾生說陀羅尼。即說咒曰。  
　　摩蹬耆(瞿雞反句一)摩蹬耆(只里反)尼(儞咨反句二)暑(輸矩反下同)摩暑母(句三)  
　　爾時提頭賴吒天王。亦為擁護諸眾生故而說咒曰。  
　　折囇折囇颯婆(去)訶  
　　爾時毗樓博叉天王亦說咒曰。  
　　跋凌(去)婆(上)婆  
　　爾時世尊告四天王言諸天等此陀羅尼。從于一切諸佛所生。一切諸佛共所知見。若善男子善女人。乃至有能一日之中讀一遍者。是人終不墮于惡趣。當于是人起大師想。若有人為欲利益一切眾生。于日日中讀誦斯咒。能令眾生壽命增長。亦令其人災橫怖畏皆得消除。無諸惡相及眾疾苦。水不能漂火不能燒。刀不能傷毒不能害。若在在處處有能讀誦此陀羅尼。當知此處則為十方一切諸佛常所護念。若人自書若教人書。其人則為承事供養一切諸佛。何以故。若于眾生能作饒益。則為供養一切佛故。若有專欲擁護其身。當書此咒佩著身上。若所在之處有深信法善男子善女人等。或遇災難欲令除滅。疾應如法受持此咒。持咒法著。先當簡擇清凈之處。以栴檀末而涂其地。成一方壇縱廣七肘。其人應從月初八日。香湯洗浴著新凈衣受八戒齋。唯食粳米石蜜牛乳。取黑沉香及龍腦香。共滿一兩置于壇上。又取白檀香或沆水香。或龍腦香或復丁香迦矩羅香。而置于壇。其人誦此陀羅尼咒。咒此諸香。于日日中皆七七遍滿于七日。至十五日一日不食其日中時。以郁金香于其壇上作二十一小壇。其一處中名如來壇。余二十壇名金剛王壇。又于壇外作四小壇。名四天王壇復取麝香龍腦白檀郁金之香及紫檀末。于如來壇若散若涂而為供養。自余諸壇隨取一香而供養之。又取乳酪酥及沙糖。如其次第以新瓶四口。各別盛之置四天王壇上。又以凈水著于瓶內。采十二種果樹之花而置其中。又以香油然十支燈置如來壇。為欲供養十方佛故。自余諸壇各然一支。于前所咒諸香之內。取龍腦及沉水。于如來壇而燒供養。其余壇上然自余香。將然香時其如來壇及余壇香。復應各別誦此神咒而以咒之。若有眾生得聞此香。非時夭橫靡不除滅。先所咒香并燒盡已。然后收彼四天王食散于凈處。  
　　佛說此經已。四大天王及一切世間天人阿修羅乾闥婆等。歡喜奉行。  

 上一部：乾隆大藏經·大乘單譯經·清凈觀世音菩薩普賢陀羅尼經一卷  下一部：乾隆大藏經·大乘單譯經·佛說智炬陀羅尼經一卷 



  
乾隆大藏經·大乘單譯經·諸佛集會陀羅尼經 
  