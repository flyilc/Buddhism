  第0501部～香王菩薩陀羅尼咒經一卷         
   
  
   大乘單譯經·第0501部   
香王菩薩陀羅尼咒經一卷   
唐三藏法師義凈譯      
 
 
　　 
 
香王菩薩陀羅尼咒經  
　　南謨曷喇怛娜怛喇夜(引)也(一)南謨阿離耶跋盧吉羝說啰(引)也(二)菩提薩埵(引)也(三)莫訶薩埵(引)也(四)南謨健陀(引)羅曷啰社(引)也(五)菩提薩埵(引)也(六)莫訶薩埵(引)也(七)伊只[打-丁+致](八)彌只[打-丁+致](九)漢底(丁里反十)曼底(十一)薩婆頞他(上十二)娑(引)彈儞(十三)迦利沙般拏(引十四)地缽謎(引十五)缽唎拽叱(十六)莎(引)訶(十七)  
　　此陀羅尼先。須志心誦十萬遍。然于觀世音像前。作四肘方壇。取花等名香供養。夜用凈牛蘇然燈。莫令斷明。其夜半咒師須起。著凈潔衣應好莊束。像前誦此陀羅尼一千八遍。至曉須了不得惛睡。其日咒師自有人送錢財等物。更若別求大事。須畫香王菩薩于絹帛上其畫匠不得過中食。須受八齋戒。其畫像法任其大小。身肉皆白面貌端正頭戴天冠頸有瓔珞。右臂垂下五指皆申施無畏手。其五指端各雨甘露施于五道眾生。手下并畫黑鬼三五個。左臂屈肘手當左奶。以把蓮花。其花從腳下蓮華生出其花白紅色。足下蓮華亦白紅色。項背圓光。上有傘蓋。五色錦綺以為衣服。兩重珠條絡于髆上。一赤色一黃色。其像當日須成。不得用皮膠。像前燒香誦十萬遍一日一夜不食。先須作一大水方壇訖。然即以栴檀磨之。作十二指小方壇八個。初以三壇。一用供養佛。一用供養法。一用供養僧。第四壇供養阿彌陀佛。第五供養觀世音菩薩。第六供養大勢至菩薩。第七供養香王菩薩。第八供養諸善神等。皆取好凈食果子香華。四邊安置。其法隨以何月十四十五日作。然取阇帝花(此云豆蔻華)一千八莖。誦一遍擲像身胸上。作法以后每夜半須起。像前常誦一千八遍。至自有人送錢財。其錢財亦不得積聚慳貪。即須用度及施貧乏。此是香王菩薩法。  
　　復次有一別行要略法。  
　　持咒之法。行者洗浴著新凈衣。受八戒齋。結凈一如壇法。依次第而布供養散花燒香然燈。從夜半起。在壇內端坐。誦咒一千八遍須瞻卜花一千八莖。誦咒一遍擲一莖花。著菩薩身上。當誦咒之時。不用聞鳥鳴聲。用三白食解齋。燒安息香供養。日別濾水香湯洗浴。別著衣裳。大小行來皆須洗凈。平旦夜半入壇之時并須嚼楊枝。然后入壇一心誦咒。莫思量外事即見神驗光明。見驗即休。不見光亦有動相。所行之處大獲果報。持咒之法不得破戒。身亦不得近觸著女人。觸著女人者即無驗。  

 上一部：乾隆大藏經·大乘單譯經·莊嚴王陀羅尼咒經一卷  下一部：乾隆大藏經·大乘單譯經·優婆夷凈行法門經二卷 



  
乾隆大藏經·大乘單譯經·香王菩薩陀羅尼咒經 
  