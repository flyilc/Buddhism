  第1381部～成就妙法蓮華經王瑜伽觀智儀軌一卷         
   
  
   西土圣賢撰集·第1381部   
成就妙法蓮華經王瑜伽觀智儀軌一卷   
唐三藏沙門大廣智不空譯      
 
 
　　 
 
成就妙法蓮華經王瑜伽觀智儀軌  
　　歸命釋迦牟尼佛　　宣說方廣大乘典 
　　為諸菩薩而開示　　甚深最勝真實教 
　　我今依于大教王　　遍照如來成道法 
　　若能依此勝義修　　現世得成無上覺 
　　歸命緣起初序品　　光中能顯因果事 
　　福德智慧至究竟　　一乘實相勝義門 
　　歸命善巧方便品　　甚深難測如來智 
　　言語道斷離心境　　是故方便說三乘 
　　歸命火宅譬喻品　　舍利先授菩提記 
　　有情不覺三界苦　　佛以三車誘令出 
　　歸命厭悔信解品　　于自劣乘而愧恥 
　　深生渴仰難遭遇　　我等咸獲無上寶 
　　歸命療疾藥草品　　生盲丈夫開慧眼 
　　而獲智光如日輪　　于無上乘得善巧 
　　歸命最初授記品　　四大聲聞同記莂 
　　各隨奉事諸世尊　　當來咸證菩提果 
　　歸命化城巧喻品　　佛殷勤說昔因緣 
　　為權止息示化城　　至大涅槃為究竟 
　　歸命五百弟子品　　大聲聞僧咸授決 
　　則悟身中如來藏　　無價寶珠今覺知 
　　歸命授學無學品　　佛記阿難羅睺羅 
　　則表法王無偏黨　　漸攝定性及不定 
　　歸命傳經法師品　　若有未來諸有情 
　　持此法華一句偈　　佛皆與彼而授記 
　　歸命多寶佛塔品　　示現凈土集諸佛 
　　提婆達多授佛記　　龍女得成無上覺 
　　歸命勸持經典品　　姨母耶輸蒙記莂 
　　諸大菩薩及聲聞　　咸愿末法勸持此 
　　歸命修行安樂品　　說經先住安樂行 
　　現世獲得殊勝報　　于佛菩提不退轉 
　　歸命從地涌出品　　八恒菩薩愿持經 
　　如來密意而不許　　為顯涌出菩薩故 
　　歸命如來壽量品　　佛已成道無邊劫 
　　為治狂子現涅槃　　常住靈山而不滅 
　　歸命分別功德品　　無數微塵菩薩眾 
　　聞佛宣說壽無量　　各超地位證菩提 
　　歸命隨喜功德品　　校量世出世間福 
　　若聞此經一句偈　　超彼速證無上道 
　　歸命法師功德品　　若能受持此經典 
　　于現父母所生身　　獲得神通凈六根 
　　歸命不輕菩薩品　　往昔難行苦行業 
　　得聞此經增壽命　　度脫無量無邊眾 
　　歸命如來神力品　　佛現廣長之舌相 
　　猶豫不信令凈信　　見是瑞相獲佛道 
　　歸命最后囑累品　　如來付囑諸菩薩 
　　當于未來末法時　　流通宣說無吝惜 
　　歸命藥王本事品　　為求法故并三昧 
　　燒身供養凈明佛　　難遇經王表殷重 
　　歸命妙音菩薩品　　從彼佛剎來此土 
　　而聽妙法蓮華經　　既聞本已還本國 
　　歸命觀音普門品　　說是菩薩悲解脫 
　　悉皆除遣諸災難　　顯現常住如幻定 
　　歸命陀羅尼妙品　　二菩薩及二天王 
　　并羅剎女說真言　　為護持經法師故 
　　歸命妙莊嚴王品　　藥王藥上本因緣 
　　由斯二士善知識　　而不退失菩提道 
　　歸命普賢勸發品　　若有于此蓮華經 
　　于三七日專持習　　普賢為現凈法身  
　　如方方廣大乘經說。一切眾生身中。皆有佛性。具如來藏。一切眾生無非無上菩提法器。若欲成就如此法者。應當須具如是四緣。一者親近真善知識。真善知識者。即是灌頂阿阇梨。二者聽聞正法。聽聞正法者。即妙法蓮華經王。三者如理作意。如理作意者。即為瑜伽觀智。四者法隨法行。法隨法行者。謂修奢摩他毗缽舍那。則堪任證無上菩提。  
　　若修持妙法蓮華經若男若女。則須依修真言。行密行菩薩之道。應當先入大悲胎藏大曼荼羅。并見護摩道場。滅除身中業障。得阿阇梨與其灌頂。即從師受念誦儀軌。三昧耶護身結界迎請供養。乃至觀于已身。等同普賢大菩薩身。若不具如是增上緣者。所有讀誦修習如此經王。無由速疾證成三昧。一一印契儀軌真言。應當于灌頂阿阇梨處。躬親稟受。若不從師稟受決擇。而專擅作者。是則名為越三昧耶。受及授者。俱獲重罪。既得具法。即應簡擇念誦修行處所。或于伽藍。或山林樹下江河洲渚。或自己舍宅。與法相應福德之地。掘深二肘廣四肘量。或六肘八肘乃至十二肘量。稱其處所作曼茶羅。穿其地中。若有瓦礫灰骨蟲炭及諸穢物。即不堪用。更擇勝處穿訖卻填。土若有余是吉祥相。如其欠陷。取河兩岸土填之。若其本凈最為殊勝。或在樓閣或盤石上船上。佛殿中則不應簡擇。但建四肘曼茶羅。乃至十二肘量如前所說。若廣十二肘高卑可十二指量。于東北隅稍令墊下。是大吉祥。速疾成就。壇既成已。于其中央穿一小坑。安置五種寶(金銀真珠瑟瑟頗梨)五藥(娑賀者羅　婆賀禰嚩　建吒迦梨　擬哩羯啰　拏（二合）勿哩（二合）賀底若無此藥即以大唐所出靈藥如赤箭人參伏苓石上菖蒲天門冬等代之)五香(沉香丁香郁金香龍腦香等)五谷(稻谷大麥小麥菉豆白芥子等)如是五寶香藥等。各取少許。以小瓶子盛。或小瓷合盛之一處。以地天真言加持一百八遍。真言曰。  
　　曩莫三(去)滿多沒馱(引)南(引)畢哩(二合)體微曳(二合)娑嚩(二合引)訶(引)  
　　又以佛慈真言加持一百八遍。真言曰。  
　　唵沒馱每(引)怛哩(二合)嚩日啰(二合)[口*洛]乞叉(二合)憾。  
　　又以無能勝明王真言加持一百八遍。真言曰。  
　　曩莫三滿多沒馱(引)南(引)唵戶盧戶盧戰拏理摩等霓(妍以反)娑嚩(二合)訶。  
　　既加持已。安置壇中坑內。填筑令平。以隨時香華飲食并二閼伽。以用供養。其修行者面向東方長跪。以右手按于置香藥處。誦告地天偈三遍或七遍偈曰。  
　　汝天親護者　　于諸佛導師 
　　修行殊勝行　　凈地波羅蜜 
　　如破魔軍眾　　釋師子救世 
　　我亦降伏魔　　我畫曼荼羅  
　　然后取凈土及犢子瞿摩夷未墮地者。與細沙相和為泥。以涂其壇。待干已后。又取瞿摩夷和于香水。更遍涂拭。即搗蓮子草揩磨其壇上。正涂拭揩磨之時誦涂地真言。無限遍數。涂了即止真言曰。  
　　曩莫三滿多沒馱南(引一)阿缽啰(二合)底(丁以反下同二)三迷誐誐那三迷(三)三么多奴檗帝(四)缽啰(二合)吃[口*栗](二合)底微戍睇(五)達磨馱諸微戍達儞(二合)娑嚩(二合)訶(引)  
　　既涂壇已。如彼壇量。分其圣位各點為記。然后用五色線縒合為繩。于磨白壇香泥汁中。浸漬一宿然后拼壇。其壇三重。當中內院畫八葉蓮華。于華胎上置窣睹波塔。于其塔中。畫釋迦牟尼如來多寶如來同座而坐。塔門西開。于蓮華八葉上。從東北隅為首。右旋布列安置八大菩薩。初彌勒菩薩。次文殊師利菩薩。藥王菩薩。妙音菩薩。常精進菩薩。無盡意菩薩。觀世音菩薩。普賢菩薩。于此院四隅角內。初東北隅。置摩訶迦葉。次東南須菩提。西南舍利弗。西北大目揵連。次于第二重院。于其東門。置金剛鎖菩薩。南門置金剛鈴菩薩。當塔前門。金剛鉤菩薩。北門金剛索菩薩。于東門北。置得大勢菩薩。門南置寶手菩薩。次于南門東。置寶幢菩薩。門西置星宿王菩薩。次于西門南。置寶月菩薩。門北置滿月菩薩。次于北門西。置勇施菩薩。門東置一切義成就菩薩。又于東北隅角內。置供養華菩薩。東南隅供養燈菩薩。西南隅置供養涂香菩薩。西北隅供養燒香菩薩。次于第三重院東門。置持國天王。南門置毗樓勒叉天王。西門置毗樓博叉天王。北門置毗沙門天王。于東方門北。置大梵天王。門南置天帝釋。次于南方門東。置大自在天。門西置難陀龍王。次于西方門南。置妙法緊那羅王。門北置樂音乾闥婆王。次于北方門西。置羅睺阿修羅王。門東置如意迦樓羅王。于東北方置圣烏芻沙摩金剛。東南方置圣軍吒利金剛。西南方置圣不動尊金剛。西北方置圣降三世金剛。于壇四面畫飲食界道。又畫四門。于其壇上張設天蓋。四面懸旛二十四口。又于四角各豎幢旛。安四賢瓶底不黑者。滿盛香水。于瓶口內雜插種種時花枝條。于壇四門兩邊。各置二閼伽器。滿盛香水。中著郁金。泛諸時華極令香潔。又于四門置四香爐。燒五味香。以用供養。又于四隅各置銅燈臺。酥油為明。于四角外各釘佉陀羅木橛。如無此木鑄銅作橛代之亦得。若修行者為求六根清凈。滿足六千功德。成就法華三昧。現世入初地。決定求證無上菩提者。應一七日三七日乃至七七日或三個月。應依儀軌隨其力分。于壇四面。皆置色香美味。種種食飲乳粥酪飯甜脆果子。及諸漿等涂香粖香時華燒香燈燭。所供養物。應以新凈金銀器銅器。及好瓷器。無破缺漏未曾用者。以盛食飲。復用燒香熏其食器。即用圣不動尊真言。加持三遍或七遍。真言曰。  
　　曩莫三滿多嚩日啰(二合)喃戰拏摩訶嚕灑拏薩頗(二合)吒耶吽(引)怛啰(二合)吒憾(引)[牟*含](引)  
　　既加持已。然后供養。于壇西面應置卑腳床子。可去地半寸已來。以凈茅薦用敷其上。  
　　是修行者每日四時澡浴四時換衣。如其不及時別澡浴者。即誦清凈真言加持衣服。此即名為勝義澡浴。誦三遍或七遍。真言曰。  
　　唵娑嚩(二合)婆嚩術(輸律反)馱薩嚩達摩娑嚩(二合)婆嚩術度撼。  
　　加持已訖。即入道場。瞻仰尊容如對真佛。虔恭稽首至心運想。想禮盡虛空遍法界一切諸佛及諸菩薩。既禮拜已右膝著地。合掌當心閉目專意。誦普賢行愿一遍。一心遍緣諸佛菩薩。應定心思惟普賢行愿一一句義。發大歡喜難遭之想。即跏趺坐結定印。誦如來壽量品。或但思惟品中妙義。深信如來常住在世。與無量菩薩緣覺聲聞以為眷屬。處靈鷲山常說妙法。深信不疑。  
　　次當即誦無量壽命決定如來真言七遍。作是念言。愿一切有情皆獲如來無量壽命。發是愿已即誦真言曰。  
　　曩謨(引)阿跛哩弭多(引)欲枳娘(二合)曩尾[寧*頁]室者(二合)也啰逝捺啰(二合)也怛他(引)檗多(引)也唵薩嚩僧(去)薩迦(二合引)啰跛哩輸(輸律反)馱達磨帝摩訶(引)曩也跛哩嚩(引)[口*例](引)娑嚩(二合)訶。  
　　若修行者每日六時。時別誦此真言七遍。能延壽命能滅夭壽決定惡業。獲得身心輕安。離諸昏沉及以懈怠。受持此妙法蓮華經速得成就。即用涂香(其涂香右上水磨白檀龍腦如泥即是)遍涂二手。乃至臂肘。  
　　然后應結一切如來三昧耶印。二手合掌二大指并偃豎。即成。以大指頭拄于心上。入勝義諦實相觀門。所謂毗盧遮那如來心真言種子阿字。相在己身心蓮華中。其色潔白猶如珂雪。瑩徹光明。漸漸引舒遍一肘量。即思此字真實義門。阿字者謂一切法本不生故。一切佛法自性本源。清凈法界之所流出一切言教。皆以此字而為根本。決定專注離于散動。住是觀已即移其印而觸于額。誦真言一遍。次觸右肩左肩心及于喉。皆誦一遍。運動手印誦真言時。專注一緣如前觀想。加持已訖頂戴于印。然后解散。真言曰。  
　　曩莫三滿多沒馱南阿三迷怛哩(二合)三迷三摩曳娑嚩(二合)訶(引)  
　　由結此印及誦真言。則見一切如來地。超三界道圓滿地波羅蜜。  
　　次應結法界生印。二手各作金剛拳。舒二頭指側相拄即成安印于頂。于其印中想法界種子。囕字。其色皓白遍流光明。普照一切有情界。能破一切有情虛妄煩惱。當觀自身及諸有情同一法界無二無別。作是觀已。即誦真言三遍或七遍。真言曰。  
　　曩莫三滿多沒馱南達摩馱都娑嚩(二合)婆嚩句(引)痕。  
　　由結此印及誦真言。則證得無邊清凈法界。  
　　次結金剛薩埵轉法輪印。二手相背右押于左。左右八指互相鉤。苾左大指入于右掌。屈右大指以頭相拄。以印安于心上。又想自心月輪中有吽字。白色清潔。即轉此字為轉法輪大菩薩身。觀智成已即誦真言曰。  
　　曩莫三(去)滿多嚩日啰(二合)喃嚩日啰(二合)怛么句(引)撼。  
　　由結此印及誦真言觀行力故。即能于一切有情界轉大法輪。  
　　次結金剛甲胄印。二手虛心合掌。二頭指各屈。拄中指背上節。二大拇指并豎。押中指中節文。即以印觸額。誦真言一遍。次右肩左肩心及喉上。各加持一遍。真言曰。  
　　曩莫三滿多嚩日啰(二合)喃嚩日啰(二合)[口*赦]嚩左吽(引)  
　　由結此印及誦真言。即是披大誓莊嚴金剛甲胄。光明赫奕。一切天魔及諸作障者不敢凌逼。正結印之時作是思惟。一切有情沉淪生死苦海。我皆拔濟令一一有情與我無異次結一切如來大慈印。二手外相叉。二大指二小指各以頭相拄。覆于心上。結印成已。即入一相平等法無我觀。起大慈心遍緣一切有情界。愿一一有情皆悉獲得慈心三昧。作是觀已誦真言曰。  
　　曩莫薩嚩怛他(引)檗帝瓢(毗庾反)曳底瑟綻(二合)底娜舍儞勢唵么抳嚩日[口*(隸-木+士)](二合)紇哩(二合)娜也嚩日[口*(隸-木+士)](二合)摩啰賽(先代反)儞也(二合)尾捺啰(二合)跛寧賀曩賀曩嚩日啰(二合)檗陛怛啰(二合)娑也怛啰(二合)娑也薩嚩磨(引)啰婆嚩曩(引)儞吽吽散馱啰散馱啰沒馱(引)昧底哩(二合)薩嚩怛他(引)檗多嚩日啰(二合)羯臘跛(二合)地瑟恥(二合)帝娑嚩(二合引)訶(引)  
　　由結此印及誦真言入無緣慈觀。能令三千大千世界。下至風輪際。猶如金剛。無量天魔不得傾動。悉皆退散。其修行者若作此法。其道場地即是金剛堅固之城。一切障者不敢觸惱。心所求愿速得圓滿。  
　　次結方隅界印。二手合掌。屈二頭指二無名指。以甲相背。并豎二大指。押二頭指。坼開二小指即成。以印右旋三匝。即成結界。真言曰。  
　　曩莫三滿多沒馱南黎盧布哩尾俱哩尾俱黎娑嚩(二合引)訶。  
　　次以圣不動尊印真言。辟除一切諸惡魔障。右手直豎。頭指中指相并。無名小指屈入掌中。以大指捻無名小指甲上。左手亦然。以左手當心為鞘。右手為劍置其鞘中。誦真言然后如抽劍勢。以印左旋辟除障難。以印右旋隨意遠近結為其界。結印之時。應觀自身即是此尊。左持金剛罥索。右執金剛智釰。威德光明遍照法界。作是觀已即誦真言曰。  
　　曩莫三滿多嚩日啰(二合)喃戰拏摩訶嚕灑拏薩頗(二合)吒耶吽(引)怛啰(二合)吒撼(引)[牟*含](引)  
　　由結此印及住觀行誦真言故。能護菩提心。能斷諸見。若修行者常持此真言。乃至菩提。更不為諸魔得便。速成正覺。  
　　次應結寶山印誦寶山真言。二手內相叉。極令深[奴/糸]二肘相著開腕即是。真言曰。  
　　唵阿者攞吽。  
　　由結此印誦真言加持力故。即此寶山。于其壇中轉成鷲峰山。于山峰上。即當一心專注。觀想釋迦牟尼如來宣說妙法蓮華經處。頗黎為地。種種妙華遍布其上。寶樹行列開敷寶華。諸枝條上垂妙天衣。微風搖擊出微妙音。其聲諧韻猶如天樂。妙香普熏三千世界。又于中想多寶世尊舍利寶塔。種種莊嚴。釋迦牟尼如來及多寶佛。于其塔中同座而坐。無量菩薩聲聞緣覺天龍八部圣賢眾會。圍繞聽法周圍八方。釋迦牟尼如來諸分身佛。于寶樹下各各坐于眾寶莊嚴師子之座。乃至無量微塵數佛。多寶塔前賢瓶閼伽八功德水悉皆盈滿。妙寶香爐燒無價香。摩尼寶王以為燈燭。菩提妙華普散諸佛及諸大眾。天諸美膳芬馥香潔。涂香粖香珠鬘瓔珞供養云海。諸波羅蜜供養菩薩。歌贊如來真實功德。自見己身于中供獻。于其八方。諸分身佛一一佛前。悉皆如是奉獻供養。又想自身在釋迦牟尼如來前。聽聞宣說妙法蓮華大乘勝義。作是觀已即誦此偈曰。  
　　以我功德力　　如來加持力 
　　及以法界力　　普供養而住  
　　誦此偈三遍或七遍。即誦大虛空藏普供養真言曰。  
　　唵誐誐曩三婆嚩嚩日啰(二合)斛(引)  
　　由誦此偈及此真言。于一切如來并大會眾。皆獲真實廣大供養。  
　　次應觀三重曼荼羅會眾。初中央佛并八大菩薩及四大聲聞僧。第二院諸菩薩無量無數。第三院諸天八部并四大威德菩薩。各于四隅。并無量忿怒眷屬。令一切諸魔退散無得侵擾。  
　　然后結才發意轉法輪菩薩印。二手各作金剛拳。二頭指二小指互相鉤。即成。以印按于壇上。誦真言五遍真言曰。  
　　唵嚩日啰(二合)斫羯啰(二合)吽[口*弱]吽(引)鑁斛。  
　　由結此印誦真言故。其壇中諸佛菩薩及諸圣眾。量同虛空遍周法界成報土佛剎。一切有情。冥然身心通同一相。影現于此勝妙剎中。  
　　則次應入真如法性道場觀行。而誦此偈思惟偈中真實勝義。乃至心與真如體性相應為限偈曰。  
　　虛空為道場　　菩提虛空相 
　　亦無等覺者　　真如故如來  
　　次結奉請一切如來并諸圣眾印。二手內相叉合為拳。舒右手頭指。屈其上節如鉤。即成真言曰。  
　　曩莫三滿多沒馱南惡(引)薩嚩怛啰(二合)缽啰(二合)底賀多怛他檗當俱舍冒地左哩耶(二合)跛哩布(引)啰迦娑嚩(二合引)訶(引)  
　　由結此契及誦真言。諸佛菩薩并其眷屬。無不來集。行者了了分明見在鷲峰山頂空中而住。即取右邊閼伽器。二手捧持當額奉獻。想浴諸佛菩薩及諸圣眾足(其閼伽器或金銀熟銅馬瑙商佉。如是之器悉皆應法隨取一類。皆滿盛水凈妙香潔。上泛時華。并著少許郁金。初奉請時取右邊者。奉送時用左邊者)即于爾時虔恭殷重啟告諸佛求心中所愿愿速成就真言曰。  
　　曩莫三滿多沒馱南誐誐曩娑么娑莫娑嚩訶。  
　　由獻閼伽香水供養故。令修行者三業清凈。洗除一切煩惱罪垢。  
　　次應結獻華座印。二手左右大小指各頭相拄。余六指如欲敷蓮華形即成真言曰。  
　　曩莫三滿多沒馱南惡(引)  
　　由結此印及誦真言加持力故。即從此印流出無量寶師子座并蓮華座種種諸座。佛及菩薩一切圣眾。各隨所宜。悉皆獲得殊勝之座。  
　　次結普通印二手內相叉為拳。諸指節令稍起。即誦藥王菩薩等諸真言曰。  
　　怛儞也(二合)他安禰滿禰么寧(一)么么寧(二)唧帝(三)左哩帝(四)舍迷(五)舍弭跢(引)尾(六)扇(七)帝(八)穆訖帝(二合)穆訖多(二合)多(上)迷(九)娑迷(十)阿(上)尾灑迷(十一)娑(上)么娑迷(十二)惹曳(十三)乞灑(二合)曳(十四)惡乞灑(二合)曳(十五)惡乞史(二合引)抳(十六)扇(引)帝(十七)扇帝舍弭(十八)馱(引)啰抳(十九)阿(引)盧迦(引)婆(引)細缽羅(二合)底也(二合)吠(微閉反)乞灑(二合)抳(二十)尾尾嚕(二十一)[寧*頁]尾瑟[齒*來]阿便怛羅[寧*頁]尾瑟[齒*來](二十二)阿典多跛哩舜(入音)第(引二十三)塢俱黎(二十四)穆俱黎(二十五)阿啰奶(二十六)跛啰奶(二十七)輸迦(引)乞史(二十八)阿娑么娑迷(二十九)沒馱尾慮枳帝(三十)達磨跛哩乞史(二合)帝(三十一)僧伽涅(寧逸反)具灑抳(三十二)婆夜婆野尾戍陀寧(引三十三)滿怛[口*(隸-木+士)](二合)滿怛啰(二合)乞灑(二合)夜帝(三十四)嚕帝嚕多矯舍隸(三十五)惡乞灑(二合三十六)惡乞灑(二合)野嚩曩跢(引)野嚩路阿么儞也(二合)曩跢(引)野(三十七)娑嚩(二合引)訶(去)  
　　勇施菩薩陀羅尼曰。  
　　怛儞也(二合)他(引)入嚩(二合)隸(二)摩賀(引)入嚩(二合)隸(三)屋計(引四)穆計阿奶阿拏(引)嚩底(丁以反)怛[口*栗](二合)知曳(二合)怛[口*栗](二合)知夜(二合)嚩底壹置寧尾置寧唧置寧怛[口*栗](二合)置寧怛[口*栗](二合)吒(引)嚩底娑嚩(二合引)訶。  
　　毗沙門陀羅尼曰。  
　　怛儞也(二合)他阿[齒*來]捺[齒*來]弩捺[齒*來]阿曩(引)怒曩膩矩曩膩娑嚩(二合引)訶(引)  
　　曩國天王陀羅尼曰。  
　　怛儞也(二合)他(引)阿誐抳誐抳矯(魚喬反引)哩彥陀(引)哩贊拏哩么(引)鐙倪(研以反)比羯斯(五)僧矩黎物嚕(二合)沙理娑嚩(六引)訶(引)  
　　十羅剎女陀羅尼曰。  
　　怛儞也(二合)他(引)壹底銘壹底銘壹底銘壹底銘壹底銘[寧*頁]銘[寧*頁]銘[寧*頁]銘[寧*頁]銘[寧*頁]銘嚕系嚕系嚕系嚕系嚕系薩跢(二合下同)系薩跢(二合)系薩跢(二合)系薩跢(二合)系薩跢(二合)系娑嚩(二合引)賀(引)  
　　由誦如上諸真言故。于持經者作大加持。諸惡鬼神悉皆遠離不敢附近。行住坐臥乃至夢中亦不敢觸惱。一切時中皆得安樂。應作是思惟。于此妙法蓮華經王。起殷重心難遭之想。  
　　復作念言。我從無始生死。輪回六趣。皆由虛妄顛倒分別。不得早遇如是教王菩薩道法。今既得聞得見受持讀誦。皆是諸佛菩薩慈悲愍念。令我值遇如此妙法經王。如是深恩將何以報。設使三千世界滿中。勝妙一切珍寶并及飲食香華。幡蓋國城妻子如微塵數。乃至身命亦復如是。悉皆舍施。供養如來及此妙法蓮華大乘寶法。雖經多劫。亦未能報一偈之恩。深生慚愧。  
　　復作念言。如我所聞。遍照如來為諸菩薩。宣說真言秘密法之供養。于諸世間諸供養中。以法供養為最為勝。今我為報諸佛深恩。依真言行菩薩方便儀軌。用普供養盡虛空遍法界一切諸佛及大菩薩。作是念已。  
　　即結涂香印。先舒右手豎掌向外。以左手握右手腕。作涂香勢即成。真言曰。  
　　曩莫三滿多沒馱南尾戍馱獻度納婆(二合)嚩(引)野娑嚩(二合)訶(引)  
　　當運手印誦真言時。想從印及真言不思議加持愿力法中。流出無量無邊涂香云海。遍涂諸佛菩薩一切圣眾凈妙色身及其剎土。由作此法。獲得現當來世戒定慧解脫解脫知見五無漏蘊法身之香。若或違犯聲聞乘中律儀戒品。或違犯菩薩道中清凈律儀。才結此印誦真言一遍。一切戒品悉皆清凈如故。不墮惡趣疾證三昧。  
　　次結華供養印。二手內相叉。二頭指相拄令圓。二大指各捻頭指根下。余六指入于掌中。令如華形即是。真言曰。  
　　莫持三滿多沒馱南摩訶每怛哩野(二合)毗庾(二合)娜蘗(二合)諦娑嚩(二合引)訶(引)  
　　正結印誦真言時。運想諦觀。于印真言不思議愿力加持法中。流出無量無邊天妙華云海。供養一切諸佛菩薩及諸圣眾。由結此印及誦真言。能令開敷自心蓮華。六根清凈。獲得相好端嚴人所樂見。于一切煩惱及隨煩惱。不被染污身心寂靜。  
　　次結燒香供養印。二手中指已下三指。豎相背。二頭指側相拄。二大指各捻頭指根下。即成。真言曰。  
　　曩莫三滿多沒馱南達磨馱怛嚩(二合)耨蘗諦娑嚩(二合)訶(引)  
　　正結此印誦真言時。運心觀想。從印真言不思議愿力加持法中。流出無量無邊燒香云海。普熏一切佛及菩薩并諸圣眾。由結此印并誦真言。獲得般若波羅蜜。能斷一切惡見并諸結使。疾證無上正等菩提。  
　　次結飲食供養印。二手虛心合掌。開掌猶如器形即是真言曰。  
　　曩莫三滿多沒馱南阿啰啰迦啰啰摩鄰娜泥摩訶么理娑嚩(二合引)訶(引)  
　　正結此印誦真言時。至誠運想。從印真言不思議愿力加持法中。流出無量無邊天妙香潔飲食云海。于一一佛菩薩諸圣眾前。以七寶器盛羅列奉獻。由結此印及誦真言運心供養。獲得法喜食禪悅食解脫勝味食。  
　　次結供養燈明印。右手為拳。直豎中指即成真言曰。  
　　曩莫三滿多沒馱南怛他蘗多旨薩頗(二合)啰儜嚩婆(去)娑曩誐誐猱娜哩也(二合)娑嚩(二合引)訶(引)  
　　正結此印誦真言時。運心諦想。諸佛菩薩從印真言不思議愿力加持法中。流出無量無邊如眾寶王及日月光明燈燭云海。照耀諸佛及諸菩薩一切大會。由結此印及誦真言。獲得三種意生之身。能滅無明住地煩惱。  
　　是修行者作是供養已。  
　　次則入實相三摩地。觀一切法如幻因緣和合生故。知一切有情無所得以為方便。觀一切法如陽焰。上至凈妙佛剎。下至雜染世界。亦無所得以為方便。觀一切法如夢。于世間受用。知樂受苦受皆無所得以為方便。觀一切法如影像。知自他身業無所得以為方便。觀一切法如響應。知一切自他語言。上至諸佛下至諸有情類語業。無所得以為方便。觀一切法如光影。于自他心知心心所法不即不離。悉無所得以為方便。即證真如。觀一切法如水月。初地乃至法云地菩薩。觀心如水。觀清凈菩提心三摩地如月。心之與月無二無別。亦無所得以為方便。即證真如。觀一切法如佛變化。知心心所緣慮。無所得以為方便。則入大空三摩地。真如法界遍周佛界有情界。無間無斷遠離言說。及離能緣所緣。若約真證之門。唯自覺圣智境界所得。  
　　次即應結三摩地印。二手金剛縛仰于加趺上。以二頭指屈中節。相拄甲相背。以二大指。頭相拄于頭指甲上。置于臍下。閉目澄心。誦通達無礙心真言七遍曰。  
　　唵唧多缽啰(二合)底吠(無閉反)鄧迦嚕彌。  
　　誦真言已則靜慮專注。尋求自心。今我此心。為青為黃為赤為白。為方為圓為長為短。為是過去為是未來。為復現在。良久推求始知此心了不可得。則能通達空觀。我法二執亦不可得。則能悟入人空智法空智。則于此無所得心。觀于圓明。凈無塵翳如秋滿月。炳現于身仰于心上。此則是本源清凈大圓鏡智。作是觀已則誦菩提心真言七遍真言曰。  
　　唵冒地唧多母怛波(二合)娜夜彌。  
　　誦真言已。當于圓明滿月面上。觀五鈷金剛智杵。漸引遍舒普周法界。以凈光明照燭一切有情界。客塵煩惱自他清凈。平等平等同一體性。作是觀已即誦真言曰。  
　　唵底瑟姹(二合)嚩日啰(二合)  
　　良久諦觀。復漸收斂其金剛杵。大如己身量誦真言曰。  
　　唵嚩日啰(二合)怛么(二合)句撼。  
　　復觀此金剛杵轉成普賢大菩薩身。光明皎潔猶如月殿。戴五佛冠天衣瓔珞。而自莊嚴。身背月輪。白蓮華王以為其座。右手持菩提心五鈷金剛杵。按于心上。右手持般若波羅蜜金剛鈴。用按于胯。一切相好悉令具足。作是觀已復自思惟。一切有情如來藏性。普賢菩薩身遍一切故。我與普賢及諸有情無二無別。審諦觀已誦真言七遍真言曰。  
　　唵三滿多跋捺嚧(二合引)撼。  
　　誦真言已。則結普賢菩薩三昧耶印。二手外相叉合為拳。合豎二中指即成。以印印心誦一遍。次安于額次及喉頂各誦一遍真言曰。  
　　唵三昧耶娑怛鑁(三合)  
　　次應結五佛冠印。二手金剛縛。豎二中指屈上節。以頭相拄。二頭指各捻中指上節。以印置于頂上。誦真言一遍。次安額上發際誦一遍。次移頂右頂后頂左。各誦一遍真言曰。  
　　唵薩嚩怛他蘗多(引)啰怛曩(二合引)鼻曬迦惡(引)  
　　次結寶鬘印。二手各作金剛拳。額上互相縈繞。如系鬘勢。即分拳于腦后。亦如系帶。其二手各從小指徐徐散下。旋拳如舞。當系之時隨誦真言曰。  
　　唵嚩日啰(二合)么羅鼻詵者滿[牟*含](引)鑁。  
　　次結金剛甲胄印。二手金剛拳正當于心。各舒頭指互相縈繞。口稱唵砧二字真言。次移背上亦相縈繞。卻至當臍次右膝左膝次臍次腰后次心右肩左肩喉及項后。皆相縈繞。次至額上及以腦后。皆如系鬘帶勢。二手兩邊徐徐散下。便拍掌三遍。名歡悅一切圣眾。而誦真言三遍真言曰。  
　　唵嚩日啰(二合)睹使也(二合)斛(引)  
　　修行者既成普賢菩薩大印身已。又結普賢菩薩三摩地印。應修普賢行愿。入文殊師利菩薩般若波羅蜜三解脫門。所謂入空三摩地。運心遍周法界。豁然無有一法可得。于須臾頃澄心靜慮。住此觀門。由入此三摩地滅除一切見。為除空執則入無相三摩地。于須臾頃住此觀門。由入此三摩地滅于空相。則入無愿三摩地。于真如智本無愿求。須臾之間住此觀已。則于自身中當心臆間。觀其圓明可一肘量。猶如秋月光明澄凈。印在心中。則誦普賢菩薩陀羅尼真言曰。  
　　怛儞也(二合)他(引)阿(上)難(上)奶(一引)難拏跛底(二)難拏襪怛[寧*頁](三)難拏俱舍理(四)難拏蘇馱(引)哩(五)蘇馱哩蘇馱啰跛底(六)沒馱跛舍寧(七)薩嚩馱(引)啰抳(八)阿(引)襪怛[寧*頁]阿襪怛[寧*頁](九)僧(去聲呼)伽(去呼)跛哩乞叉(二合)帝(十)僧(上同)伽涅(寧逸反)具(引)灑抳(十一)達么跛哩(引)乞叉(二合)帝(十二)婀(上)僧(上)契(十三)阿僧(去)伽(去引)跛誐帝(十四)底哩(二合)遏跢吠(二合十五)僧(去)伽(去)咄里也(二合)缽啰(二合)沒(轉舌呼之)帝(十六)薩嚩僧(去)伽(去十七)三(去)么(鼻音引)底訖[口*嬾](二合引)帝(十八)薩嚩達么(十九)素跛哩乞史(二合)帝(二十)薩嚩薩怛嚩(二合)嚕多矯舍理也(二合引)弩檗帝(二十一)僧(胥孕反)訶(上)尾訖哩(二合)膩帝(二十二)阿弩襪帝(二合二十三)襪底[寧*頁](二十四)襪多(引)理娑嚩(二合)訶。  
　　即以此陀羅尼文字。右旋布列于心月輪面上。觀一一字皆如金色。一一字中流出光明。遍照無量無邊一切世界。良久用心。心不散動則于一一字。思惟實相義門。又一一字中皆有阿字義門。詮一切法本不生不滅不有不無不即不異不增不減非凈非不凈。若能悟此實相緣生法門。則能證得無量無邊三摩地。無量無邊般若波羅蜜。  
　　次應專注觀。于舌端有八葉蓮華。華上有佛。結加趺坐猶如在定。想妙法蓮華經一一文字。從佛口出皆作金色。具有光明遍列虛空。想一一字皆變為佛身。遍滿虛空圍繞持經者。其持經者隨其力分。或誦一品或全一部。不緩不急。作是觀時漸覺身心輕安調暢。若能久長作是觀行。則于定中。了了得見一切如來說甚深法。聞已思惟。  
　　則入法身真如觀。一緣一相平等猶如虛空。若能專注無間修習。現生則入初地。頓集一大阿僧祇劫福智資糧。由眾多如來所加持故。乃至十地等覺妙覺具薩婆若。自他平等。與一切如來法身共同。常以無緣大悲。利樂無邊有情。作大佛事。若念誦觀智已畢則結普賢菩薩三昧耶印。誦真言七遍或三遍。則次結五種供養印。各誦真言三遍。供養諸佛圣眾。則取左邊閼伽。捧當額奉獻。祈心中所求廣大成佛之愿。  
　　次結圣不動尊印。左轉解界。則入無緣大悲。自他平等喻若虛空。則入法身觀。無形無色于名于義無所戲論。  
　　則結三昧耶印。置于頂上誦真言一遍。奉送圣會。雖約真言門儀軌奉送。常恒思惟。一切圣眾同一法界。無來無去愿力成就當在靈鷲山中。則起遍禮一切諸佛菩薩。右膝著地誦普賢行愿一遍。則起旋繞窣堵波。或經行。于四威儀心住阿字觀門。入勝義實相般若波羅蜜門。念念遍緣一切有情。三界六趣四生。愿獲得妙法蓮華經王。于聞思惟修習速證無上正等菩提。  

 上一部：乾隆大藏經·西土圣賢撰集·曼殊室利菩薩吉祥伽陀一卷  下一部：乾隆大藏經·西土圣賢撰集·金剛瑜伽降三世成就極深密門一卷 



  
乾隆大藏經·西土圣賢撰集·成就妙法蓮華經王瑜伽觀智儀軌 
  