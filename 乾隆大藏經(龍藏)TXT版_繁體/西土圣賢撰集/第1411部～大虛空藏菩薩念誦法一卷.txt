  第1411部～大虛空藏菩薩念誦法一卷         
   
  
   西土圣賢撰集·第1411部   
大虛空藏菩薩念誦法一卷   
唐三藏沙門大廣智不空譯      
 
 
　　 
 
大虛空藏菩薩念誦法  
　　我今依瑜伽金剛頂經。說寶部虛空藏菩薩真言教法。為愍念在家山家。薄福少德乏少資具者。所求世間出世間勝愿多不遂意。若依此教法修行。業報等障皆悉消除。福德增長心神適悅。凈信大乘利樂有情。心無退轉。世出世間所有財寶悉皆獲得。于一切眾生能作利益。一稱一念所得福聚尚猶虛空。何況作意如法修行。所愿必獲殊勝成就。行者先應入灌頂道場。親對師前受得儀軌。或于山間靜處。或于寺舍隨所樂處。建立精室作一方壇。隨其大小。以瞿摩夷涂地。作八曼茶羅。周匝懸幡。上安天蓋。于壇西面安虛空藏菩薩像。持誦者壇東對像念誦。以種種時華散于壇上。燒香燈明飲食果子。隨力所辦以為供養。每入道場。對尊像前五體投地。禮一切如來及諸圣眾。即懺悔隨喜勸請發愿已。然后結跏趺坐。或半跏隨意而坐端身正念。當以涂香用涂二手。虛心合掌如未敷蓮華。誦清凈真言三遍或七遍頂上散印。則三業清凈以成勝義澡浴。凈三業真言曰。  
　　唵舜(入)第耨戍(引)馱曩(引)耶娑啰(二合引)賀(引)  
　　次結佛部心三昧耶印。  
　　以止觀十度。內相叉作拳。以禪智并豎。結印成已。觀想諸佛遍滿虛空。即誦佛部心真言三遍。頂上散印真言曰。  
　　唵爾曩爾迦(半音)娑嚩(二合引)賀(引)  
　　次結蓮華部心三昧耶印。  
　　準前佛部心印。智度屈入掌。直豎禪度。結此契已。想于一切如來右邊。有觀自在菩薩并諸眷屬。印誦蓮華部心真言三遍。頂上右散印真言曰。  
　　唵阿(去引)嚧(引)力迦(半音)娑嚩(二合引)賀(引)  
　　次結金剛部心三昧耶印。  
　　準前佛部心印。以禪度屈入掌。直豎智度。想于一切如來左邊。有金剛手菩薩并諸眷屬。即誦金剛部心真言三遍。頂左散印真言曰。  
　　唵嚩日啰(二合)地力(二合)迦(半音)娑嚩(二合引)賀。  
　　次結被甲護身印。  
　　以觀羽禪度橫于掌內。以進忍戒檀四度。握拳結此契成印身五處所謂印額右肩左肩心喉。是名五處護身真言曰。  
　　唵步(引)入嚩(二合)羅吽(引)  
　　由結此印加持五處。即成被金剛光焰堅固甲胄。一切諸魔不能障難。所持真言速得成就。  
　　次結請虛空藏菩薩印。  
　　二羽金剛縛。直豎忍愿。反蹙如寶形。進力各屈如鉤。想于壇中有寶樓閣。于樓閣內有八葉開敷蓮華。誦真言四遍。以進力向身招之。本尊并及眷屬皆來集會。迎請真言曰。  
　　唵薩嚩怛他(去)誐哆(引)毗囇(引)迦嚩日啰(二合)啰怛曩(二合)薩嚩(引)舍(引)跛哩布啰迦弱吽鑁斛(引)怛囕(二合引)  
　　次結軍吒利身印。  
　　以檀慧右押左。相叉入掌。以戒方并押交上。以禪智并押戒方。以忍愿直豎頭相拄。進力屈如鉤。作三股杵形。即誦軍吒利真言。隨誦以印。左旋三匝辟除一切諸魔。右轉三匝便成結界真言曰。  
　　曩謨啰怛曩(二合)怛啰(二合)夜(引)耶娜莫室戰(二合)拏摩賀嚩日啰(二合)矩嚕(二合引)馱(引)耶唵戶魯戶魯底瑟姹(二合)底瑟姹(二合)滿馱滿馱賀曩賀曩阿密哩(二合)帝吽發吒娑嚩(二合引)賀(引)  
　　次獻遏伽水。  
　　行者常于壇上。近膝置二凈器。滿盛香水以為遏伽。初迎請時獻右邊者。后奉送時獻左邊者。每奉獻時二羽捧遏伽器。當額奉獻。即誦真言想浴本尊及諸圣眾真言曰。  
　　唵嚩日啰(二合)娜迦吽。  
　　次結獻蓮華座印。  
　　以二羽虛心合掌。以檀慧禪智各頭相著。余中間六度微屈。頭相離猶如開敷蓮華葉形真言曰。  
　　唵迦么攞娑嚩(二合)賀(引)  
　　由結此印真言加持。一切圣眾并及本尊。皆得七寶蓮華為座。  
　　次結大虛空藏普通供養印。  
　　以二羽合掌。以戒方二度外縛。以進力反蹙如寶形。結成契已。誦真言四遍。普供養真言曰。  
　　唵誐誐曩三(去)婆(去)嚩(引)嚩日啰(二合)斛(引)  
　　想從印出生無量種種供養香花燈燭涂香飲食寶幢幡蓋。即于本尊及一切圣眾前。則成就真實廣大供養。  
　　次結羯磨印。  
　　以止羽當心仰掌。以智力相捻。反屈力度如寶形。以觀羽仰掌。向前作施愿勢結此契已作是思惟。我身即同虛空藏菩薩即誦羯磨真言曰。  
　　唵嚩日啰(二合)啰怛弩(二合引鼻聲)憾。  
　　由作此觀加持故。行者自身即等同本尊虛空藏菩薩。  
　　次結三昧耶印。  
　　以二羽金剛縛。進力反蹙如寶形。禪智并豎置于當心。即誦三昧耶真言七遍真言曰。  
　　唵嚩日啰(二合)啰怛曩(二合)吽。  
　　即取水精念珠安于掌中。合掌當心。誦加持念珠真言三遍真言曰。  
　　唵尾嚧(引)左曩么攞娑嚩(二合)賀(引)  
　　則捧珠安于頂上。發是愿言。十方世界所有修真言行者。彼所受持一切真言。愿速成就。即止羽承珠。觀羽當心。移珠不緩不急。心離散亂。或千或百限數畢已。捧珠頂戴又發是愿。一切有情所希望。世出世間殊勝果報。以我念誦福力。速令成就。即安珠于本處。復結本尊三昧耶印。誦三昧耶真言七遍。頂上散印。又結普供養印誦普通供養真言七遍。頂上散印誦虛空藏菩薩贊嘆曰。  
　　嚩日啰(二合)啰怛曩(二合)素(上)嚩日啰(二合)啰他(二合一)嚩日啰(二合引)迦(引)舍摩賀(引)么柅(二)阿(去引)迦(引)舍[卄/(阿-可+辛)/木]婆(去)嚩日啰(二合)茶(馱夜反三)嚩日啰(二合)[卄/(阿-可+辛)/木]婆(去)曩謨(引)窣堵(二合)帝(四)  
　　誦贊嘆已。即取左邊閼伽。當額奉獻。即結前軍吒利印。左旋一匝解界。次結三昧耶印。奉送一切圣眾。奉送真言曰。  
　　唵嚩日啰(二合)啰怛曩(二合)穆。  
　　舉印安頂上。誦真言七遍。即成奉送一切圣眾。復結三部心三昧耶各誦三遍。次結護身印。如前印于五處。即禮佛發愿隨意出道場。轉讀大乘印佛印塔。廣行檀施常須饒益一切有情。  

 上一部：乾隆大藏經·西土圣賢撰集·四品學法一卷  下一部：乾隆大藏經·西土圣賢撰集·仁王般若念誦法一卷 



  
乾隆大藏經·西土圣賢撰集·大虛空藏菩薩念誦法 
  