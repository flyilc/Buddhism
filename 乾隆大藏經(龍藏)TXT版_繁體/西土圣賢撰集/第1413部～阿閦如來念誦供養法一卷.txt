  第1413部～阿閦如來念誦供養法一卷         
   
  
   西土圣賢撰集·第1413部   
阿閦如來念誦供養法一卷   
唐三藏沙門大廣智不空譯      
  

阿閦如來念誦供養法  
　　敬禮遍照尊　　我今依契經 
　　略說阿閦佛　　修行念誦儀 
　　行者應當禮　　五方諸如來 
　　盡想虛空中　　遍滿如胡麻 
　　即對一一佛　　盡心而懺悔 
　　隨喜及勸請　　我所積集福 
　　回向諸有情　　次即對本尊 
　　應當結跏坐　　端身應正直 
　　閉目離攀緣　　即起悲愍心 
　　觀察無邊界　　初結三昧耶 
　　次誦金剛輪　　滅除諸過咎 
　　即當結甲印　　加持于五處 
　　次作金剛橛　　堅牢道場地 
　　復結方隅界　　壇中觀大海 
　　中想彌盧山　　上觀寶樓閣 
　　閣上師子座　　種種供養具 
　　眾寶以莊嚴　　次結車輅印 
　　想奉妙喜剎　　即靜虛空道 
　　又結請寶車　　及以部心請 
　　復應作辟除　　及示三昧耶 
　　即結金剛網　　奉獻閼伽水 
　　想浴無垢身　　復當奉尊座 
　　次第獻五供　　即結虛空藏 
　　盡于無邊界　　一一想云海 
　　以身親奉獻　　即當誦贊嘆 
　　或贊百八名　　即結部母印 
　　加持本所尊　　及護于自身 
　　次結本尊印　　即當捧珠鬘 
　　加持已頂戴　　諦住而念誦 
　　即入字輪觀　　以此殊勝福 
　　回向于有情　　即結本尊印 
　　次誦部母明　　如前五供養 
　　及贊本尊德　　即獻閼伽水 
　　應結外院印　　左轉而解界 
　　復結寶車輅　　外撥而奉送 
　　想尊還本宮　　重結三昧耶 
　　五悔如前作　　即起隨自意 
　　讀誦大乘經　　或住三摩地 
　　印塔思六念　　以福資悉地 
　　是名菩薩行  
　　行者入本尊精舍。面向東方胡跪合掌。諦想一切如來諸大菩薩微塵數眾。遍十方界由如胡麻。如對目前。于中復想五方如來。各禮一拜。禮一切如來真言曰。  
　　唵薩嚩怛他誐跢迦(引)耶嚩吉質多播(引)娜滿娜喃迦嚕冥。  
　　由誦此真言　　作禮于諸佛 
　　即于十方剎　　禮事悉圓滿  
　　即右膝著地合掌當心。而懺諸咎。我從無始時來至于今身。所作眾罪十惡四重五無間等無量無邊。今對一切諸佛大菩薩前。深生悔恨發露陳。懺一懺已后更不復造。懺悔真言曰。  
　　唵薩嚩播(引)跛娑普吒(二合)娜訶曩嚩日啰(二合引)野娑嚩(二合引)訶。  
　　由誦此真言　　實相理相應 
　　諸罪如枯草　　焚盡無有余  
　　次應思惟。一切如來諸大菩薩緣覺聲聞。及諸凡夫積集福智。我今盡隨喜。如一切如來隨喜一切福智。我今亦如是隨喜。隨喜一切福智真言曰。  
　　唵薩嚩怛他誐跢奔尼野(二合)枳穰(二合引)曩努慕娜曩布惹(引)冥伽三母捺啰(二合引)娑癹(二合)啰拏三么曳吽(五)  
　　由誦此真言　　諸佛及菩薩 
　　二乘凡夫福　　獲殊勝隨喜  
　　次諦觀。一切如來遍周法界初成正覺。即想己身處彼海會一一佛前。誠心勸請愿諸如來哀愍我等轉無上法輪。請轉法輪真言曰。  
　　唵薩嚩怛他(引)誐跢(引)地曳(二合)沙拏(二)布惹冥伽三母捺啰(二合)娑癹(二合)啰拏三昧曳吽(四)  
　　由誦此明故　　一切諸如來 
　　雜染清凈剎　　轉無上法輪  
　　次應勸請。十方諸佛如來不般涅槃。愿諸如來哀愍有情。久住世間不般涅槃。于無量劫廣作利益。請不般涅槃真言曰。  
　　唵薩嚩怛他誐單(引)曩地曳(二合)沙夜(引)冥薩嚩薩怛嚩(二合)呬哆(引)啰他(引)野達摩馱到悉體(他以反)底婆嚩睹。  
　　由誦此真言　　一切諸如來 
　　復住無量劫　　廣利益有情  
　　行者作是思惟。我今禮佛懺悔隨喜勸請。言如是積集無量福智。愿皆回向一切眾生。佛所稱贊殊勝悉地。愿諸有情皆得圓滿。回向發愿真言曰。  
　　唵薩嚩怛他(引)誐跢商悉跢(引)薩嚩薩怛嚩(二合引)南(引)薩嚩悉地藥三缽睍耽(引)怛他(引)誐跢室者(二合引)地底瑟綻(二合)耽。  
　　由誦此真言　　諦誠發勝愿 
　　一切眾生類　　速皆得悉地  
　　行者于本尊像前。結跏趺坐或半跏或吉祥。乃至輪王等隨意而坐。復想一切如來及諸菩薩金剛部眾。起大悲愍。拔濟安樂一切有情。愿一切眾生速得無上菩提悉地。  
　　即結佛部印　　止觀虛心合 
　　開掌定輔進　　惠輔于定側 
　　專注于一緣　　思惟佛相好 
　　真言誦三遍　　置頂便散之  
　　佛部三昧耶真言曰。  
　　唵怛他(引)誐妒納婆(二合)嚩(引)野娑嚩(二合引)訶。  
　　由誦結此印　　一切佛部眾 
　　加持于行者　　不違自本誓 
　　次結蓮花部　　虛心作合掌 
　　微開進念定　　即想觀自在 
　　具相持蓮花　　而住瑜伽定 
　　分明誦三遍　　頂右而散之  
　　蓮花部三昧耶真言曰。  
　　唵跛娜謨(二合)納婆(二合)嚩(引)野娑嚩(二合引)訶(引)  
　　由誦結印故　　一切蓮花部 
　　圣眾來云集　　本愿而加持 
　　次結金剛部　　止觀反相叉 
　　余力三鈷形　　心想執金剛 
　　威德手持杵　　具相身嚴飾 
　　應當誦三遍　　頂左而散之  
　　金剛部三昧耶真言曰。  
　　唵嚩日嚧(二合)納婆(二合)嚩(引)野娑嚩(二合引)訶(引)  
　　由誦及結印　　一切執金剛 
　　皆集來現前　　與愿不違誓 
　　次結甲胄印　　二羽內相叉 
　　念力并申合　　定輔如杵形 
　　額肩心及喉　　五處各一遍 
　　思惟身威光　　熾盛遍圍繞 
　　諸魔及障者　　馳散不敢睹  
　　金剛甲胄真言曰。  
　　唵嚩日啰(二合引)銀儞(二合)缽啰(二合)捻跛跢(二合引)也娑嚩(引二合)訶。  
　　由結甲印故　　遠離于諸障 
　　能遮惡趣門　　亦護諸眾生 
　　次結金剛輪　　大威德印契 
　　二羽內相叉　　豎二念定力 
　　二念糾定合　　二慧并申合 
　　安契當于心　　誠心誦七遍  
　　金剛輪真言曰。  
　　娜么悉底[口*束*頁](三合)野(一)陀尾(二合)迦(引)南(引)薩嚩怛他(引)誐跢(引)南(引三)暗(引四)尾啰爾(五)尾啰爾(六)摩賀(引)嚩日啰(二合七)娑跢娑跢(八)些(引)啰帝(九)些(引)啰帝(十)怛邏(二合)異(十一)怛邏(二合)異(十二)尾馱么儞(十三)三畔若儞(十四)怛啰(二合)么底(十五)悉馱(引)仡[口*(隸-木+士)](二合)怛嚂(二合)沙嚩(二合引)訶(引)  
　　由誦此真言　　如再入輪壇 
　　失念破三昧　　菩薩與聲聞 
　　身口二律儀　　四重五無間 
　　是等諸罪障　　悉皆得清凈 
　　次當結地界　　進念互相交 
　　信定慧豎合　　雙慧輔于地 
　　三拍想下方　　熾成獨鈷杵 
　　徹至金剛際　　想除地過患  
　　金剛橛真言曰。  
　　唵枳里枳里嚩日啰(二合)嚩日哩(二合)部哷(二合)滿馱滿馱吽癹吒(半音)  
　　由結地印故　　盡想道場內 
　　即成金剛地　　諸魔不得便 
　　以微少功行　　速證三摩地 
　　身心不疲倦　　遠離于昏沉 
　　次結金剛墻　　準前下方契 
　　搩開二慧豎　　三匝而右旋 
　　心想金剛墻　　赫奕起威焰 
　　遍護于道場　　以成方隅界  
　　金剛墻真言曰。  
　　唵薩啰薩啰嚩日啰(二合)缽啰(二合)迦(引)啰吽癹吒(半音)  
　　由結墻印故　　諸魔及障者 
　　毗那夜迦等　　四散而馳走 
　　次結大海印　　止觀仰相叉 
　　即成于海印　　當心而旋轉 
　　應想成大海　　深廣無邊際 
　　清凈八功德　　皆從法界生  
　　大海真言曰。  
　　唵尾么路娜地吽。  
　　次結須彌印　　止觀內叉拳 
　　真言誦三遍　　即想妙高山 
　　四寶而成就　　七金山圍繞 
　　山頂想樓閣　　眾寶以莊嚴  
　　須彌山真言曰。  
　　唵阿左攞吽。  
　　次結虛空藏　　明妃大密印 
　　二羽金剛縛　　進力如寶形 
　　余度豎如幢　　止觀互相交 
　　即成供養儀　　次第修如是 
　　次想于殿中　　本尊與眷屬 
　　各依花位座　　涂香及花鬘 
　　燒香摩尼燈　　閼伽及賢瓶 
　　殊妙天飲食　　寶柱而行列 
　　以我功德力　　如來加持力 
　　及以法界力　　普供養而住  
　　虛空藏大明妃真言曰。  
　　唵誐誐曩三婆嚩嚩日啰(二合)谷(引)  
　　由誦結此印　　虛空藏本尊 
　　不越本愿力　　皆成實供養 
　　次應結寶車　　止觀仰相叉 
　　二定側相拄　　二慧輔定側 
　　真言誦三遍　　奉送本尊剎  
　　奉車輅真言曰。  
　　唵睹嚕睹嚕吽。  
　　行者持香爐　　即靜虛空道 
　　真言誦三遍　　壞裂魔羅網  
　　靜治道路真言曰。  
　　唵(一)蘇悉地迦哩(二)惹嚩(二合)理跢(引)難(引)跢(三)慕嘌怛曳(四)惹嚩(二合)攞惹嚩(二合)攞滿馱滿馱賀曩賀曩吽癹吒(半音)  
　　心想七寶車　　眾寶蓋莊嚴 
　　繒幡寶鈴鐸　　珠鬘遍交絡 
　　無量諸天樂　　不鼓自然鳴 
　　皆奏和雅音　　想至妙喜剎 
　　本尊與眷屬　　乘此寶車輅 
　　即當結請車　　準前車輅印 
　　慧力撥二念　　想車至于空  
　　請上車輅真言曰。  
　　娜么悉底[口*(隸-木+士)](二合)野(一)地尾(二合)迦(引)南(二)薩嚩怛他誐跢(引)南(引三)唵(四)嚩日[口*朗](二合)倪儞夜(二合五)羯沙野娑嚩(二合引)訶。  
　　次結部心印　　止觀內相叉 
　　左慧向身招　　三遍加來句 
　　本尊與眷屬　　歡喜赴集會  
　　部心請真言曰。  
　　唵嚩日啰(二合引)地力(二合)翳系系娑嚩(二合引)訶。  
　　由誦此真言　　本尊與眷屬 
　　歡喜赴集會　　與愿令成就 
　　即結辟除印　　止觀金剛形 
　　先當舉止羽　　外拓作辟除 
　　一切諸魔羅　　怖畏而馳走  
　　辟除真言曰。  
　　唵枳里枳里嚩日啰(二合引)吽癹吒(半音)  
　　由誦及辟除　　諸有魔障者 
　　從圣隱眾會　　奔馳而四散 
　　即舉于觀羽　　作示三昧耶 
　　圣眾憶昔愿　　復當赴集會  
　　示三昧耶真言曰。  
　　唵商羯[口*(隸-木+士)]三么野沙嚩(二合引)訶(引)  
　　次結金剛網　　準前金剛墻 
　　二慧捻定側　　右旋于頂上 
　　即成堅固網　　上方諸魔羅 
　　無有能侵惱　　修行速得成  
　　金剛網真言曰。  
　　唵尾塞普(二合引)啰捺啰(二合引)禮叉(二合)嚩日啰(二合引)半惹啰吽癹吒(半音)  
　　即結密縫印　　止掌輔觀背 
　　二慧而申直　　真言誦三遍 
　　右旋及上下　　心想金剛焰 
　　密合方隅界　　威靈其處所  
　　金剛火院真言曰。  
　　唵阿三摩(引)銀儞(二合)吽癹吒(半音)  
　　次應虔誠心　　奉獻閼伽水 
　　持器當于額　　運想沐圣眾  
　　奉閼伽真言曰。  
　　娜莫三滿跢沒馱南(引)誐誐曩三摩(引)娑摩娑嚩(二合引)訶(引)  
　　次應獻花座　　二羽虛心合 
　　進念定微屈　　運心而旋轉 
　　本尊與眷屬　　想坐花臺上 
　　一一處本位　　觀念令分明  
　　花座真言曰。  
　　娜莫三滿跢沒馱(引)南惡(引)  
　　次結涂香印　　觀掌向外豎 
　　止羽握右觀　　心想涂香云 
　　遍涂圣眾海  
　　涂香供養真言曰。  
　　唵(一)嵃馱磨(引)禰儞(二)嚩啰苨(三)缽啰(二合引)底仡哩(二合)舋拏(二合)娑嚩(二合引)訶(引)  
　　才結涂香印　　遍于印契中 
　　無量香天女　　各持涂香器 
　　盡于無邊剎　　供養佛圣眾 
　　不久當獲得　　五分具法身 
　　次結花鬘印　　止觀仰相叉 
　　二定屈如環　　慧輔定下節 
　　心想奉花鬘　　用獻圣眷屬  
　　花鬘供養真言曰。  
　　唵(一)么(引)攞(引)馱嶷(二)嚩日啰(二合)馱啰娑嚩(二合引)訶(引)  
　　才結花鬘印　　遍于印契中 
　　無量花天女　　各持花鬘器 
　　盡于無邊剎　　供養佛圣眾 
　　不久當獲得　　離染如蓮花 
　　即結焚香印　　二羽而仰掌 
　　信進念豎背　　定慧側相拄 
　　心想燒香云　　以奉圣眷屬  
　　焚香供養真言曰。  
　　唵(一)度跛始契矩嚕嚩日哩(二合)抳娑嚩(二合引)訶(引)  
　　才結焚香印　　遍于印契中 
　　無量香天女　　各持七寶爐 
　　盡于無邊剎　　供養佛圣眾 
　　不久當獲得　　如來無礙智 
　　次結飲食契　　二羽虛心合 
　　慧力輔禪側　　狀如食器形 
　　心想飲食云　　以奉圣眷屬  
　　飲食供養真言曰。  
　　唵(一)磨攞磨攞(二合)冥伽磨(引)疑儞(三)缽啰(二合)底吃哩(二合)舋拏(二合四)嚩日哩(二合)抳娑嚩(二合引)訶(引)  
　　才結飲食契　　遍于印契中 
　　無量諸天女　　各持寶食器 
　　盡彼無邊剎　　供養佛圣眾 
　　不久當獲得　　法喜禪悅食 
　　次結燈明印　　觀羽密作拳 
　　豎念慧側輔　　真言誦三遍 
　　心想摩尼燈　　以奉圣眷屬  
　　寶燈供養真言曰。  
　　唵(一)惹嚩(二合引)攞(引)么(引)隸儞(二)禰跛始契娑嚩(二合引)訶(引)  
　　讒結燈明印　　遍于印契中 
　　無量燈天女　　各持摩尼燈 
　　盡彼無邊剎　　供養佛圣眾 
　　不久當獲得　　清凈五種眼 
　　運心悉周遍　　無量佛剎中 
　　種種而奉獻　　無邊供養儀 
　　即結虛空藏　　大菩薩密印 
　　二羽金剛縛　　二定如寶形 
　　信進如幢剎　　二慧而合豎  
　　虛空藏真言曰。  
　　娜么薩嚩怛他(引)誐帝鼻喻(二合)尾濕嚩(二合)目契鼻藥(二合)薩嚩他(引三)欠嗢娜誐(二合)帝塞普(二合)啰呬[牟*含]誐誐曩劍娑嚩(二合引)訶(引)  
　　即贊本所尊　　無量功德聚 
　　或誦百八名　　歌詠聲供養 
　　行者于身中　　當心應觀察 
　　圓滿凈月輪　　專注令分明 
　　上想金剛杵　　金色五智形 
　　光明遍流出　　照觸無邊界 
　　警覺魔羅宮　　廣大作佛事 
　　以此三么地　　而成阿閦佛 
　　具相觸地印　　眷屬以圍繞 
　　即結根本印　　加持于四處  
　　無動如來真言曰。  
　　唵惡屈芻(二合)毗野(二合)吽。  
　　次結莽莫計　　部母大悲者 
　　二羽內相叉　　信念慧如針 
　　三遍加本尊　　即當護己身 
　　各誦于一遍　　加持于五處  
　　莽莫計真言曰。  
　　娜謨啰怛娜(二合)怛啰(二合引)夜野娜么室戰(二合)拏嚩日啰(二合引)播拏曳摩訶藥叉細曩缽跢曳唵矩蘭馱哩滿馱滿馱吽癹吒(半音)  
　　次結如來不動大身印。誦本明七遍。大身真言曰。  
　　娜謨婆誐嚩帝　惡屈芻(二合)毗夜(二合)野怛他誐跢(引)夜(引)啰訶(二合)帝三藐三沒馱(引)野怛儞野(二合)他(引)迦迦儞迦迦儞嚧左儞嚧左儞咄嚧(二合)吒儞咄嚧(二合)吒儞怛邏(二合)娑儞怛邏(二合)娑儞缽啰(二合引)底(丁以反)訶跢儞缽啰(二合引)底訶跢儞薩嚩羯么跛嚂跛邏野屈芻(二合)毗野(二合)睹娑嚩(二合引)訶(引)  
　　次應凈念珠　　二羽捧珠鬘 
　　加三遍頂戴  
　　凈珠鬘真言曰。  
　　唵吠嚧者娜么攞娑嚩(二合引)訶。  
　　次結持念珠　　二羽半金剛 
　　以此持念珠　　真言誦三遍  
　　持珠真言曰。  
　　唵嚩蘇莽底室哩(二合)曳缽娜莽(二合)忙里儞娑嚩(二合)訶。  
　　即誦本尊明　　身前觀尊相 
　　自身亦如是　　專注離散亂 
　　或以實相理　　與法身相應 
　　真言字分明　　不緩亦不急 
　　或千或百八　　一數常準定 
　　念誦當畢已　　捧珠于頂上 
　　遍數付部母　　復結三昧那 
　　誦本明三遍　　即入字輪觀 
　　于心月輪上　　行列真言字 
　　金色具威光　　思惟實相理 
　　應觀唵字門　　諸法無流注 
　　次念阿字門　　諸法本不生 
　　第三閦字門　　諸法無盡滅 
　　第四陛字門　　諸法無自性 
　　第五吽字門　　諸法無因緣 
　　一一真言字　　觀照法界性 
　　從初至究竟　　注心勿令間 
　　復結部母印　　真言誦三遍 
　　應以歌詠音　　贊揚本尊德 
　　重結五供養　　奉獻本所尊 
　　復獻閼伽水　　殷勤求本愿 
　　隨心上中下　　如教獲悉地 
　　即結外院印　　右旋解諸界 
　　次結寶車輅　　及結部心印 
　　送尊皆外撥　　復結三部印 
　　護身及五誨　　應當如前作 
　　禮佛隨意樂　　讀誦方廣乘 
　　十法行感招　　無量無邊福 
　　契經思六念　　皆以實相理 
　　一一應思惟　　相應瑜伽教 
　　若欲除業障　　應當印佛塔 
　　或沙及香泥　　皆安緣起偈 
　　積數如經說　　終畢現奇特 
　　修集念誦法　　以此勝福田 
　　一切諸有情　　速成阿閦佛  
　　發遣真言曰(用前車輅印三外撥三念)  
　　唵嚩日啰(二合引)地力(二合)夜呬夜呬娑嚩(二合引)訶(引)  
　　由誦此真言　　即成發遣尊  
　　除萎花真言曰。  
　　唵濕微(二合)帝摩訶濕微(二合)帝佉(引)娜寧娑嚩(二合引)訶(引)  
　　次掃地真言曰。  
　　唵訶啰訶啰(二)[卄/儒](穰古反引)[卄/(阿-可+辛)/子]啰(二合)訶啰拏(引)耶娑嚩(二合)訶(引)  
　　涂地真言曰。  
　　唵迦啰(引)隸摩訶迦啰隸娑嚩(二合引)訶(引)  

 上一部：乾隆大藏經·西土圣賢撰集·仁王般若念誦法一卷  下一部：乾隆大藏經·西土圣賢撰集·佛頂尊勝陀羅尼念誦儀軌一卷 



  
乾隆大藏經·西土圣賢撰集·阿閦如來念誦供養法 
  