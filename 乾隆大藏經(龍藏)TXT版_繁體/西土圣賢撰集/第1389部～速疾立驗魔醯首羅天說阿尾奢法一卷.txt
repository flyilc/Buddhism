  第1389部～速疾立驗魔醯首羅天說阿尾奢法一卷         
   
  
   西土圣賢撰集·第1389部   
速疾立驗魔醯首羅天說阿尾奢法一卷   
唐三藏沙門大廣智不空奉詔譯      
 
 
　　 
 
速疾立驗魔醯首羅天說阿尾奢法  
　　爾時那羅延天。在于香醉山頂。請魔醯首羅于自在宮中。供養頭面禮足。白魔醯首羅言。我所乘迦樓羅使者。能成辦世間所求事要。且不能速疾。唯愿大天為未來有情。說速疾立驗阿尾奢法。  
　　時魔醯首羅告那羅延言。汝當諦聽。我為汝宣說速疾成辦使者之法。能作息災增益降伏敬愛。亦能于夜摩界往來使役。能知未來善惡吉兇成敗。旱澇不調鄰國侵擾。惡人叛亂種種災祥。若欲知未來事者。當簡擇四五童男或童女。可年七八歲。身上無瘢痕[病-丙+猒]記。聰慧靈利。先令一七日服素食或三日食。凡欲作法。要須吉日或鬼宿或歲宿直。甘露直直日最勝。沐浴遍身涂香。著凈衣口含龍腦豆蔻。持誦者面向東坐。身前以白檀香涂一小壇。可一肘量。令童女等立于壇上。散花于童女前。置一閼伽爐取安息香。以大印真言加持七遍。燒令童女熏手。又取赤花加持七遍。安童女掌中。便以手掩面。則持誦者結大印。二手合掌外相交。左押右虛其掌即成。以此印加持自身五處。所謂額右肩左肩心喉。頂上散印即誦真言曰。  
　　曩謨婆誐嚩底摩賀(引)母捺嶷(二合)迦吒攞施棄底哩(二合)施嶷底哩(二合)路左儞伊舍(引)儞跛輸跛帝娑嚩(二合引)賀(引)  
　　則以此印按其童女頂。則想于頭上。三角赤色熾盛火輪。光誦真言七遍。火輪真言曰。  
　　唵阿儗儞(二合)施棄娑嚩(二合引)賀。  
　　則以此印按童女口上。于彼口中想水輪。白色半月形。誦真言七遍。真言曰。  
　　唵惹攞祖哩(二合)拏(引)摩抳娑嚩(二合引)賀。  
　　次應移印按彼心中。想地輪形方黃色。誦七遍真言曰。  
　　唵摩賀么攞跛啰訖啰(二合)摩娑嚩(二合引)賀。  
　　次應移印按彼臍中。想風輪其形圓黑色。誦七遍真言曰。  
　　唵尾曩多(引)句攞曩那娑嚩(二合引)賀(引)  
　　次應以大印加持彼兩腳。想迦樓羅誦真言曰。  
　　唵跛乞史(二合)啰(引)惹跛那娑嚩(二合引)賀(引)  
　　次應以大印誦甲胄真言。加持童女遍身旋轉。真言曰。  
　　唵迦嚩左摩部(引)多(引)地跛帝娑嚩(二合引)賀。  
　　行者次應自身為魔醯首羅天。三目頭冠瓔珞莊嚴。頭冠上有佛半月。項上青。十八臂。手持種種器仗。以龍為紳線。角絡系。又彼涂血寫及。須臾頃觀自身已。次應以大印護彼童女一百八命節。真言曰。  
　　唵(一)蜜哩(二合)體尾野(二合)吒多(二)惹縛(引)揄啰迦苫。  
　　結其大印及誦真言。遍身旋繞加持。則護一百八種命節。  
　　次又以大印。真言加持花香及閼伽等。  
　　次又以大印真言結十方界。則應對此童女前。誦魔醯首羅使者真言曰。  
　　唎躋吒迦(一)么多那(引)誐(二)尾灑娜跛拏(三)薩摩那誐啰(四)尾訖啰(二合)摩(五)尾羅(引)薩誐底(六)[口*梨]濟吒迦(七)布啰(二合)哩跛(引)擔囕(二合八)左羅左羅(九)左里左里(十)跛拏跛拏(十一)跛尼跛尼(十二)伴(上)爾伴爾(十三)羯恥羯恥(十四)阿尾舍阿尾舍(十五)[口*梨]躋吒迦(十六)嚕奴噌(二合)抧娘(二合)跋野底娑嚩(二合引)賀(十七引)  
　　此真言應誦七遍。則彼童女戰動。當知圣者入身。則更彈指誦真言。若無現驗。次誦摧迫使者真言曰。  
　　[口*梨][口*梨]耶(一)摩魯呬多(二引)素啰素啰(三引)布爾多賀那賀那(四)波啰(二合)憾么(二合引)那尼(五)那睹嚕(二合)尼都嚕(二合)尼(六)謨尼謨尼(七)伴(上)爾伴(上)爾(八)羯恥羯恥(九)阿尾舍阿尾舍(十)[口*梨]躋吒迦(十一)嚕奴噌(二合)枳娘(二合)跛野帝(十二)娑嚩(二合引)訶(十三引)  
　　誦此真言必速應驗。問未來善惡一切災祥。若不語或語遲。則結棒印。  
　　二手合掌。二無名指外支。二中指并立。二頭指各鉤無名指頭。二大指各令押中交。誦真言曰。  
　　唵(一)母那誐(二合)啰(二)都嚕都嚕(三)娑嚩(二合引)賀(引四)  
　　結此棒印。則語問種種事已。以大印真言加持閼伽。三灑童女面。即結解。此使者真言先應誦一萬遍則法成。則見身來。須獻閼伽乞愿。愿圣者一切處一切時使用皆辦。則隱不現。已后欲使。涂一小壇著香花飲食。誦真言一百八遍。則現身。則言龍宮中取長年藥如意寶珠。或使夜摩王處。延命增益壽命。或使上取妙甘露。或使他國問其善惡。亦能助軍陣摧破他敵。種種使用悉能成辦。此法一切迦樓羅法中最殊勝。秘密難得。汝當揀擇法器堪傳授者而傳與。非人器人即損他。已后此法不成。是故應極秘密勿妄傳受之。大自在天迦樓羅陀羅尼曰。  
　　那謨婆伽嚩底(一)嚕馱啰野(二)嗔那劫波啰野(三)薩嚩微那延迦啰野(四)薩嚩羯摩莎馱那野(五)薩嚩嚩尸迦羅拏野(六)薩嚩設睹嚕(二合)尾那舍那野(七)唵(八)迦波羅質擔嗔那迦波羅部擔(九)嚕訥嚕(二合)枳娘(二合)跛野帝(十)娑嚩(二合引)賀。  
　　此陀羅尼。調伏人取赤芭蕉葉畫彼人。心上書名字。誦陀羅尼一百八遍。即埋牛糞中即調伏。欲令豎子對相憎。多羅葉畫彼男女形。書名相背。取線纏。取鼠狼毛山雞毛蛇退皮燒熏。誦陀羅尼一百八遍。安劫波羅中。即于尸林中埋著。便相憎。除卻依舊。若令相憐者。還于多羅葉上畫彼夫形。書名相合。取白線系。取雀兒毛蛇皮燒熏。誦陀羅尼一百八遍。即相憐。  
　　又法欲令人相打。于大蟲皮或于牛皮。畫二人相把頭髻。書名著。取線纏著。于火上重。埋碓臼下。即得日日相打。除劫止。  
　　又法若欲調伏人者。取貝多葉上畫人形。書名誦陀羅尼一百八遍。即于床下埋。即得調伏。  
　　又法令尿血者。取多羅葉畫彼人。書姓名。取釘誦陀羅尼一百八遍。釘上七七日。即得除去。  
　　次說眼藥法。若調伏豎子者。取蛇頭竭羅安善那青木香寫甲蜂二介。于黑月十四日搗作抹。和肉點眼角。一切豎子隨逐。天上亦來非但人間也。  

 上一部：乾隆大藏經·西土圣賢撰集·大毗盧遮那成佛神變加持經略示七支念誦隨行法一卷  下一部：乾隆大藏經·西土圣賢撰集·大圣曼殊室利童子五字瑜伽法一卷 



  
乾隆大藏經·西土圣賢撰集·速疾立驗魔醯首羅天說阿尾奢法 
  