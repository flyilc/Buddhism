  第1423部～金剛頂經瑜伽觀自在王如來修行法一卷         
   
  
   西土圣賢撰集·第1423部   
金剛頂經瑜伽觀自在王如來修行法一卷   
唐南天竺國三藏金剛智譯      
 
 
　　 
 
金剛頂經瑜伽觀自在王如來修行法  
　　我今依金剛頂經。演金剛蓮華達摩法要。先須入于灌頂三昧耶曼茶羅。發大菩提心。舍身命財饒益一切。勇猛精進隨念相應。慈悲喜舍無有間斷。如是之人方應修習。其曼茶羅畫像等法。廣如余所說。凡入精舍欲順念時。先以五輪著地。頂禮本尊觀自在王如來。次禮北方不空成就如來。乃至無動寶生遍照如來。悉皆依法至誠敬禮。雙膝而跪。蓮華合掌。懺悔三業一切過咎。  
　　我從無量劫　　淪滯生死海 
　　今已清凈心　　發露而悔過 
　　如諸佛所懺　　我今亦如是 
　　愿我及眾生　　一切皆清凈  
　　誦此真言曰。  
　　唵薩嚩(二合)婆嚩秫馱(上聲)薩嚩達么薩嚩(二合)婆嚩秫度憾。  
　　次應隨喜過現未來諸佛菩薩所集福智。  
　　過現三世佛　　菩薩與眾生 
　　所集諸善根　　合掌盡隨喜  
　　次應右膝著地虛心合掌置于頂上。想禮諸佛如來及菩薩足。誦密言曰。  
　　唵缽娜么(二合)微。  
　　禮諸佛已。依座印而坐入定思惟。觀無量如來周遍法界。行者己身悉在彼會。然后結秘密三昧耶。以六度頭相拄。進力少屈押忍愿上側文。禪智押進力下文。置于頂上。真言曰。  
　　唵怛佗誐睹訥婆嚩耶娑嚩(二合)訶。  
　　次結蓮華部三昧耶陀羅尼印。即以二羽蓮華合掌。禪智檀慧相拄頭。六度頭相去一寸。置于右耳上。誦真言曰。  
　　唵缽得么(二合)訥婆嚩耶娑嚩(二合)訶。  
　　次結金剛部三昧耶陀羅尼及印。即以檀智與禪慧。翻覆互相鉤。初結在當心。妙言置左耳。進密語三度。言竟頂輪王散。真言曰。  
　　唵嚩日嚕(二合)納婆嚩耶娑嚩(二合)訶。  
　　次結金剛護身陀羅尼及印。即以戒方檀慧內相叉。忍愿二度建如幢。進力屈于忍愿背。去背三分如鉤形。禪智二度當心豎。真言曰。  
　　唵嚩日啰(二合)儗儞缽啰(二合)捻跋哆耶娑訶。  
　　次結金剛火焰地界陀羅尼及印。即以忍度入力愿度間。戒度入慧方度間。以愿度。從背上入進忍度間。方便入檀戒度間。檀慧進力禪智各頭相拄。覆之向下。禪智拄地如釘橛勢。誦真言三遍想如獨鈷金剛火焰杵。徹金剛際。誦真言曰。  
　　唵枳哩枳哩么日啰(二合)么日[口*梨](二合)部律滿馱滿馱吽泮吒。  
　　金剛火城飛焰電埏院界真言印。準前地印。豁開禪智右旋八方。誦真言曰。  
　　唵薩啰薩啰么日啰(二合)缽啰(二合)迦啰吽泮吒。  
　　金剛火焰網界真言印。亦準前地印。豁開直豎禪智。頂上覆來去三度。想金剛火焰網。上至有頂。密言曰。  
　　唵尾薩普啰捺洛(二合)乞灑(二合)嚩日啰(二合)半惹啰吽泮吒。  
　　次結金剛焰火界印。以定慧側相著。禪智直豎相去三寸。頂上右旋。想其墻網。誦密言曰。  
　　唵阿三忙儗儞(二合)娑嚩(二合)訶。  
　　此界成已。六欲魔羅及一切毗那夜迦。惶怖遁走無所容竄。  
　　次結觀音寶車印。以二羽仰相叉轉。以智禪招忍愿。向內三撥。誦真言想念本尊隨愿至。當以入念密心中幻化浮泡心不已。密言曰。  
　　唵睹嚕睹嚕吽。  
　　次結八大蓮華印。以二羽相叉。進力檀慧頭相拄。禪愿智忍各相拄。八葉白蓮一肘間想置車上三密語。真言曰。  
　　唵劍忙啰娑嚩(二合)訶。  
　　次結瑜伽秘密三昧耶印。以二手堅固縛。檀慧禪智各相合豎著。以印警覺。誦密言曰。  
　　唵嚩日啰(二合)缽娜么(二合)三么耶薩怛梵(三合)  
　　次結一切如來安樂歡喜悅意三昧耶印。  
　　十度堅固縛　　忍愿中交合 
　　檀慧與禪智　　頭相合而豎  
　　真言曰。  
　　唵三摩耶護(引)蘇啰哆薩怛鑁(二合)  
　　次結開心戶。入金剛智字。觀于二乳上。右怛啰左吒。如宮室戶扇。殊勝金剛縛。三業同時發。指心開兩字。  
　　真言曰。  
　　唵嚩日啰(二合)滿馱怛啰(二合)吒(半音)  
　　無始熏種子　　所集之塵勞 
　　今以召罪印　　集之欲摧碎 
　　十度堅固縛　　忍愿申如針 
　　進力屈如鉤　　心想召諸罪 
　　想彼眾罪狀　　植發裸黑形 
　　反印刺于心　　觸已誦密言 
　　三業相應故　　能召諸罪積 
　　誦此召集已　　方作摧碎法  
　　密言曰。  
　　唵薩嚩婆嚩迦哩灑(二合)拏尾輸馱娜三摩耶嚩日啰(二合)吽惹。  
　　召入于掌已　　方作摧碎法 
　　前印兩相叉　　稱[牟*含]縛　　諸罪 
　　忍愿俱申直　　有怛啰吒字 
　　想為金剛杵　　相拍如摧山 
　　忿鉤及怒形　　能盡諸惡趣 
　　誦已忍愿拍　　三七隨所宜  
　　唵跋日啰(二合)播尼尾娑普(二合)吒也薩哆播耶滿馱娜儞缽啰(二合)母訖灑(二合)也薩婆播耶誐底毗藥(二合)薩嚩娑怛蔓(二合)薩嚩怛他檗哆跋日啰(二合)三摩耶吽怛啰(二合)吒。  
　　慈悲普悉會　　召入諸塵垢 
　　相拍摧諸魔　　一切皆以除 
　　清凈如滿月　　當觀八葉蓮 
　　想內于心中　　二羽肘相著 
　　仰豎如寶蓮　　十度遠相離 
　　微屈八葉運  
　　密言曰。  
　　唵劍忙啰娑嚩(二合)訶。  
　　以此相應門　　先佛方便故 
　　三業所積罪　　無量極重障 
　　作此摧滅已　　如火焚枯草 
　　有情常愚迷　　不知此理趣 
　　如來大悲故　　開此秘妙門  
　　次當結入印。內如來智字。二羽堅固縛。禪智入于中。以進力二度。相拄如環勢。觀前八葉蓮。其上置娑字。二點嚴飾故。妙字方召惡。色白珂雪。流散千光明。想以進力度。捻字安心內。三業齊運用。誦此密言曰。  
　　唵跋日啰(二合)吠舍惡。  
　　既想入心中。字想愈光耀。此即法界體。行者應是觀。不久悟清凈。法本不生故。三世諸如來。金剛身口意。皆以妙方便。持在金剛拳。以此闔心門。智字獲堅固。便屈進力度。拄于禪智背。以印觸胸已。即誦此妙言。  
　　唵嚩日啰(二合)母瑟知(二合)鑁。  
　　次結一切諸佛金剛閉心門印。即以八度內相叉。初起從右復轉左。三度來去轉戶扇。想閉心門三密語。密言曰。  
　　唵缽娜么(二合)度閉惡。  
　　次結辟除結界印。即以二羽當心合。戒右押左外相叉。忍愿二度建如幢。次以進力勾戒方。禪智慧檀頭相捻。密言曰。  
　　唵阿密[口*栗](二合)睹納婆(二合)嚩吽泮吒。  
　　此法是大悲觀世音化為馬頭明王。加被行人速成佛已。作斯結界左轉三遍辟除不善。右旋三遍隨意近遠為結界。  
　　次結加持已　　布字想真容 
　　所印置觀音　　分明紇哩字 
　　此字皆須現　　并在月輪中 
　　便出白毫光　　還令而漸斂 
　　二羽合于心　　十度內相叉 
　　抽禪直豎押　　印頂及額上 
　　兩眼先從右　　二膊印心臍 
　　膝中至左散  
　　誦于密言曰。  
　　唵阿嚕力娑嚩訶。  
　　結此印以布字于身上。即自身猶若大悲觀世音如來。三十二相八十種好紫磨金色圓滿身光如來加被。作是想已以手契。觸頂上布唵字。觸額上布阿字。觸眼布嚕字。右以一一依字次第。乃至兩足皆以布之。  
　　唵想安頭上　　其色白如月 
　　放于無量光　　除滅一切障 
　　即同佛菩薩　　摩是人頂上 
　　阿字安額上　　其色遍金色 
　　為照諸愚暗　　能發深慧明 
　　嚕安兩目上　　色如紺琉璃 
　　能顯諸色相　　漸具如來智 
　　力想安兩肩　　其色如皎素 
　　猶心清凈故　　速達菩提路 
　　娑嚩安心臍　　其狀作赤色 
　　常能想是字　　速得轉法輪 
　　訶字置兩足　　其色如滿月 
　　行者作是想　　速得達圓寂 
　　如是本字想念色　　便成大悲勝法門 
　　亦各本尊真實相　　能滅諸罪得吉祥 
　　猶如金剛堅固聚　　是名大悲勝上法 
　　若常修行如是法　　當知是人速悉地  
　　誦三遍凈契已。自心想觀音大悲。千眼口中出大悲妙言文字。放五色光入行者口中自心月中右旋布置即誦本尊真言一遍。以右手無名指捻一珠顆。過周而復始。不急不緩亦不高聲。分明稱字而令自聞所觀本尊及身上布字念誦記數。于一念中并須一時觀見。不得有闕使心散亂。如觀念疲勞。隨心力念誦一百二百三百乃至七百一千限數常定。若有緣事亦必念誦不得減闕。若求解脫出離生死。作三昧瑜伽觀行無有遍數。念者即想自心如一滿月。湛然清凈內外分明。以唵字安月心中以阿嚕力娑嚩訶。從前右旋次第周布。輪緣諦觀。一一字義與心相應。不得差錯。唵字者是流注義。亦是不生滅義。于一切法中為最勝義。阿字者無生義。亦是一切如來法中寂靜智。嚕字者一切諸法無有行義。亦無起住義。力字者是一切如來無等覺義。亦無取舍義。娑嚩字者一切如來無等亦無言說義。訶字者無因寂靜義。亦無住涅槃義。如上所說字義。皆是無所說文字義。既知無有文字。即觀義理實無所說。周而復始無記無數。亦不斷絕。不斷絕者即是流注義不生不滅。由不生滅故即無有行。為無有行是故無相違。無相違故即無起住。為無起住即無等覺。即無取舍為無取舍即是平等。無有言說。為平等言說故即是無因寂靜。無住涅槃。為無因寂靜無住涅槃。即是不生不滅。一切如來最勝法門。名三摩地念誦。  
　　次結三摩地印。二羽仰相叉。進力相背而豎。禪智捻進力頭。置于跏趺上。行者次修阿娑頗那伽三昧。端身正坐。身不搖動。舌拄上齶。止出入息。令其微細。諦觀諸法。皆由自心。一切煩惱。如焰如化。無有真實。作是觀已。唯愿諸佛。示我行處。誦此真言曰。  
　　唵三摩耶缽娜迷(二合)纈哩(二合引)  
　　正坐之時。一一明了。觀虛空中。無量諸佛。一時彈指。警覺行者。而告之言。善哉能作是行。汝想心中。所布惡字。瑩徹于心。誦此真言曰。  
　　唵質多缽啰(二合)底味能迦路弭。  
　　當念須見心　　圓滿如凈月 
　　復作是思惟　　是心從何生 
　　煩惱習種子　　善惡皆由心 
　　心為阿賴耶　　修凈以為因 
　　為客塵所翳　　不能成菩提  
　　即誦此真言。  
　　唵菩提質多母怛婆(二合)娜耶弭。  
　　誦此諦觀心。極令澄清凈。如處大虛空。而無有障礙。即于心中想一蓮華。能令心月輪圓滿益明。顯住菩提堅固。復授心真言。  
　　唵底瑟吒(二合)跋折啰(二合)缽頭么(二合)  
　　想其蓮華與月輪。漸漸而引周法界。量同虛空無有礙。即是平等真如門。汝于凈月輪。觀五智金剛。令普周法界。唯一大金剛。應當知自身。即為金剛界。密言曰。  
　　唵薩頗(二合)啰嚩日啰(二合)缽娜么(二合)  
　　誦此真言。想蓮華中出無量光明。無量光明出無量世界。一一世界妙寶莊嚴。皆有觀自在王如來。與諸圣眾前后圍繞。以證自心。即獲清凈。當知自身。還為彼佛。眾相具足。便于定中。遍禮諸佛。愿加持堅固。便說金剛心真言曰。  
　　唵僧訶啰缽娜么(二合)  
　　誦真言次即具薩婆若智。成等正覺。  
　　次作加持秘印。忍愿六度外相叉。進力二度拄如蓮。禪智并建想如幢。印心及額喉與頂。密言曰。  
　　唵嚩日啰(二合)達么纈哩(二合)  
　　即想虛空諸如來。持虛空寶灌我頂。定慧和合金剛嚩。進力禪智如寶形。以印額上加持已。即成五佛冠在頂。密言曰。  
　　唵缽娜么(二合)啰怛那(二合去聲)阿毗詵者(去聲)薩嚩(二合)[牟*含]纈哩(二合)怛[口*洛](二合)  
　　次結蓮華鬘印。準前二羽當心。合禪智屈于本月中。忍愿六度各為拳。如系華鬘勢徐徐垂下。密言曰。  
　　唵缽娜么(二合)啰怛娜(二合)么隸[牟*含](牟含切)  
　　次結一切慈甲印。  
　　二慧固當心　　以進力側交 
　　進面想唵字　　力面想砧字  
　　放綠色光。光光不絕。如抽藕絲。當心定已。智拳系鬘額后已。便復前垂舒進力。唵砧二度相縈繞。不絕綠光如系甲。心背齊腰兩膝上。胸背喉頸頂額后。一一進力三旋繞。散掌前下如天衣。即能普護諸眾生。一切天魔不能壞。密言曰。  
　　唵阿播耶缽娜么(二合)迦嚩制滿馱啰訖灑(二合)[牟*含]吽憾(引)  
　　次結如來歡喜印。定慧二羽當心合。進力二度外相叉。禪智二度當心豎。微拍三聲啟諸圣。真言曰。  
　　唵缽娜么(二合)睹使野(二合)護。  
　　應以成所作智三么地。想于己身前。見無量乳海。出生大蓮華王。金剛為莖量周法界。上有寶樓中有師子座。于滿月中現妙白蓮。觀海中纈哩字。變為開敷蓮華。復變華為觀自在王如來。無數菩薩前后圍繞。以成眷屬皆集其會。  
　　次結金剛王菩薩召集諸圣印。定慧二羽金剛拳。進度如鉤獨三屈。密言曰。  
　　唵缽娜么(二合)按(去聲)句舍吽惹(平聲)  
　　誦此真言三遍已。即以進度三回招。真身菩薩滿虛空。應念十方一時至。  
　　次結金剛索大印。引入尊身于智體。忍愿六度外相叉。禪進二度頭相捻。誦此真言曰。  
　　唵缽娜么(二合)阿母伽播舍吽。  
　　即想菩薩法身。來入畫像便為法身。  
　　次結金剛鉤鎖印。能令本尊堅固住。禪進力智相鉤結。是名金剛能止印。密言曰。  
　　唵缽娜么(二合)塞普(二合)吒[牟*含]。  
　　誦此法已。圣者本身加持不散。  
　　次結金剛妙磬印。作此印已。能令諸圣皆歡喜。禪智屈入金剛縛。進力頭屈拄如環。是名金剛喜印。密言曰。  
　　唵缽娜么(二合)吠舍護(引)  
　　由此真言及印。一切諸佛菩薩。及本圣者皆悉歡喜。  
　　次結閼伽水真言及印。以二羽當心。合忍愿六度。仰直舒進力。屈捻禪智甲。密言。  
　　唵諦曬(引)曬母馱嚩(二合)訶。  
　　以此供養一切如來金剛。以甘露灌一切眾生頂。滅除無量業障。因此供養閼伽故。浴諸圣眾無垢身。以斯福利難可量。當得灌頂法云地。  
　　次結一切如來百字密言及印。  
　　唵缽娜么(二合)薩怛嚩(二合)三摩耶么努播羅耶缽娜么(二合)薩怛嚩(二合)怛微(二合)努婆底瑟吒(二合)涅哩(二合)擢(茶護切)茗皤嚩蘇(上聲)睹灑諭(二合)茗皤嚩阿努啰計睹(二合)茗皤嚩蘇(上聲)報灑諭(二合)茗皤嚩薩婆悉地茗缽啰(二合)也車薩婆羯么蘇者茗質多失利(二合)藥俱嚧吽訶訶訶訶護(引)薄伽梵薩婆怛他誐多缽娜么(二合)莽茗(去聲)悶遮缽娜迷(二合)皤嚩摩訶三摩耶薩怛嚩(二合)惡(引)  
　　由此摩訶衍百字密言加持故。設犯五無間罪及謗一切諸佛方等經典。如是等罪悉令消滅。以本尊堅住己身故。速獲金剛薩埵位。及獲菩薩諸佛位。  
　　次結金剛嬉戲印(內四供養)定慧和合金剛拳。禪智二度當心豎。一切嬉戲漸輪升。頂上散之契圣意。作此供養。一切如來。智慧供養。諸佛以此。為游嬉戲。密言曰。  
　　唵缽娜么(二合)邏細呼(引)  
　　次結金剛華鬘印。不改前印捧引前。想捧寶鬘用嚴首。密言曰。  
　　唵缽娜么(二合)么隸怛啰(二合)吒。  
　　由此印真言供養。當獲灌頂法王位。  
　　次結金剛歌詠印。前印從于臍漸上。至口方散。演妙清音。以娛圣會。密言曰。  
　　唵缽娜么(二合)擬帝擬(妍以切上同)  
　　由此供養金剛歌。不久當具如來辯。  
　　次結金剛舞印。觀妙妓云普供養。定慧進力各旋舞。左脅右脅復當心。一一進力三旋繞。真言不絕頂上散。  
　　唵缽娜么(二合)儞哩(二合)帝訖哩(二合)吒。  
　　由此妙舞供養故。當獲如來意生身。  
　　次結焚香外供養印。作此普熏佛海會。和合金剛下散掌。想妙香云周法界。密言曰。  
　　唵缽娜么(二合)度閉惡。  
　　由以焚香供養故。即得如來無礙智。普周世界獻妙香。獲得諸上諸佛智。  
　　次結金剛散華印。以此莊嚴諸世界。縛印上散如華。芬馥華云遍法界。密言曰。  
　　唵缽娜么(二合)補瑟閉(二合)  
　　由結金剛華供養。速證如來四八相。亦愿有情得成就。同于諸佛三十二。  
　　次結金剛燈明印。忍愿六度外相叉。進力屈拄如寶形。禪智二度各雙屈。摩尼燈光照法界。  
　　密言曰。  
　　唵缽娜么(二合)儞閉儞(平聲)  
　　作此法者以如來智燈而為供養。能令有情速成如來智慧。以斯供養獲得五眼清凈。  
　　次結金剛涂香印。以用供養諸佛會。散金剛縛如涂香。香氣周流十方界。普熏圣眾及聲聞。密言曰。  
　　唵缽娜么(二合)喭提[口*虐]。  
　　作此法著。以諸如來。智尸羅之香。而為供養。能令有情。速獲清凈。由斯福故具五分法身。次結根本印。次應諦想自身如同本尊。眷屬圍繞住于大圓鏡智。即以定慧二羽金剛縛。忍愿二度建如幢。即誦觀音根本明。身處月輪同薩埵。密言曰。  
　　唵路計濕嚩(二合)啰邏惹紇哩(二合)  
　　次應歌詠種種贊嘆。若贊嘆時于晨朝洗灑涂手輪結妙音清雅而歌贊之。每日四時所謂晨朝午時黃昏夜半。念誦數珠各依本部。次獻閼伽水。以降三世印左旋解界印。即結金剛解脫印。奉送諸圣。  
　　次結發遣印。以根本印。從臍至面。然以散之。合掌于頂上。想觀自在王如來還本宮。誦密言曰。  
　　唵跋日啰(二合)缽娜么(二合)穆  
　　發遣本尊訖隨意發愿。復以甲印護身。以馬頭明王界印。左旋解界。任意經行。嚴持香華。讀誦大乘。四威儀中。常念本尊。無有間斷。若有眾生。修此教者。現世之中。證歡喜地。過此十六生。成等正覺。  

 上一部：乾隆大藏經·西土圣賢撰集·瑜伽蓮華部念誦法一卷  下一部：乾隆大藏經·西土圣賢撰集·金剛頂經觀自在王如來修行法一卷 



  
乾隆大藏經·西土圣賢撰集·金剛頂經瑜伽觀自在王如來修行法 
  