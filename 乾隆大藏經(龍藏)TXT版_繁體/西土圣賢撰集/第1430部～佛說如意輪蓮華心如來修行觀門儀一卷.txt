  第1430部～佛說如意輪蓮華心如來修行觀門儀一卷         
   
  
   西土圣賢撰集·第1430部   
佛說如意輪蓮華心如來修行觀門儀一卷   
宋大契丹國師中天竺摩竭陀國三藏法師慈賢譯      
 
 
　　 
 
佛說如意輪蓮華心如來修行觀門儀  
　　爾時薄伽梵　　與諸大菩薩 
　　在須彌山頂　　為諸有情等 
　　演說如意輪　　修行秘密法 
　　佛言此蓮華　　摩尼如意輪 
　　金剛王如來　　具無量無邊 
　　大不思議行　　威德最勝力 
　　降伏一切魔　　眾惡不能入 
　　汝等應善聽　　我今廣分別 
　　于后末世中　　若有求法者 
　　先禮阿阇梨　　受三種灌頂 
　　先聽受諸法　　令根性純熟 
　　啟白阿阇梨　　次第方傳受 
　　如意輪心法　　弟子受法竟 
　　當發志誠心　　香華及燈明 
　　涂香飲食等　　先供養諸佛 
　　如法供養已　　口中含于寶 
　　想告求諸佛　　愿于此法門 
　　獲得速成就　　即結輪壇印 
　　二羽先旋舞　　后背交十度 
　　旋轉至頂散　　由結此印已 
　　遍通一切壇　　悉能入密言 
　　輪壇真言曰  
　　唵(引)嚩日啰(二合)拶訖啰(二合)吽。  
　　次結三昧耶　　蓮華秘密印 
　　二羽而相合　　進力禪智度 
　　屈如初開蓮　　名為如意輪 
　　蓮華三昧印　　三昧真言曰  
　　曩謨啰怛曩(二合)怛啰(二合)夜野(一)娜莫阿(入聲)哩也(二合)嚩路枳帝濕嚩(二合)啰野(二)昌地薩怛嚩(二合)野摩訶薩怛嚩(二合)野(三)摩訶哥嚕抳哥野(四)唵(引五)薩么曳掃[繼-糸+言]曳(二合)膻帝難帝(六)薩啰嚩(二合)挲摩耶(七)耨缽啰(二合)尾瑟置(二合八)努啰努藝(九)娑嚩(二合)訶。  
　　結前三昧耶　　及誦此真言 
　　于自身頂上　　五方及四隅 
　　加持于九位　　次加持六根 
　　及與兩膝上　　至額而散印 
　　次結召請印　　二羽金剛拳 
　　戒方進力度　　背交而相鉤 
　　禪智押忍愿　　以進力二度 
　　往上方來去　　鉤請諸圣眾 
　　請已作旋舞　　二羽合如蓮 
　　召請真言曰  
　　曩謨(引)么訶室哩(二合)夜曳(一)唵(二)扇底曳(二合)娑么掃[繼-糸+言]曳(二合三)悉地悉地(四)娑馱野史味(五)唵(引六)設哥哩史嚩[繼-糸+言](七)阿(去聲)嚩賀(入)薩啰嚩(二合)啰闥(二合)娑馱野(九)娑嚩(二合)訶(十)  
　　誦此真言已　　當于作法前 
　　先入于河中　　應取身前面 
　　及與右邊土　　安于左手中 
　　捏作自身形　　以手于面前 
　　三繞自己身　　當以眼視之 
　　想身口意業　　及與六垢觸 
　　入彼泥身中　　當往隱密處 
　　作法而擲之　　以自己二手 
　　當于隱密處　　用水凈九遍 
　　然后用澡豆　　凈洗于二手 
　　以二手掬水　　想沐浴于佛 
　　及諸菩薩眾　　并法阿阇梨 
　　三獻而用之　　二手再掬水 
　　右手母指間　　傾下掌中水 
　　洗浴于父母　　當九遍浴之 
　　當凈洗己身　　最后以右手 
　　取水灌頂上　　當想自己身 
　　內外皆清凈　　如上洗浴已 
　　至于壇門首　　當于壇門外 
　　用水先洗足　　次應洗二手 
　　右手仰如器　　以右手戒度 
　　屈戒安于掌　　取水傾掌內 
　　三吸掌中水　　想三業清凈 
　　次用于凈水　　向壇門內灑 
　　表為凈壇法　　當誦本真言 
　　加持于凈水　　凈水真言曰  
　　唵(引)戍(上聲)弟耨戍馱曩野(二)娑嚩(二合)訶(引三)  
　　誦此真言已　　想內外清凈 
　　次應請十方　　一切佛菩薩 
　　應次諦思惟　　內心想普請 
　　當五體投地　　想禮諸圣眾 
　　禮敬請召曰  
　　曩謨(引一)薩啰嚩(二合)沒馱(二)冒地薩怛味(二合)毗喻(二合三)娜舍儞我曩多缽哩耶(二合)路哥馱睹(五)尾也(二合)嚩悉地(二合)帝毗喻(二合六)[寧*頁]啰嚩勢灑(七)薩怛嚩(二合)馱睹(八)跛哩怛啰(二合)拏哥[口*(隸-木+士)]毗耶(二合九)翳底(引十)  
　　誦此告召已　　內想辦諸事 
　　復當更作法　　用水灑壇中 
　　四方及四隅　　壇中所用物 
　　灑凈令清凈　　行者次應想 
　　光明寶樓閣　　復想金蓮華 
　　想華令寬廣　　四面悉平正 
　　想成寶閣基  
　　真言曰。  
　　唵(引一)阿左攞地[口*(隸-木+士)](二)娑嚩(二合)訶(引三)  
　　行者次應想　　樓閣基四面 
　　次復想于海　　其水變為乳 
　　海水真言曰  
　　唵(引一)尾么路娜地(二)吽(三)  
　　復想乳海中　　金色蓮華上 
　　想安四角地　　上安須彌山 
　　八角令方正　　上想寶樓閣 
　　種種寶莊嚴　　不動真言曰  
　　唵(引一)阿左攞(二)吽(引三)  
　　次想寶樓閣　　層級皆嚴飾 
　　四面安四門　　置種種瓔珞 
　　及與七寶蓋　　安于樓閣中 
　　復以摩尼珠　　而砌成窗牖 
　　次用雜寶珠　　貫串懸周匝 
　　如上諸寶類　　悉放種種光 
　　普遍皆供養　　十方諸如來 
　　及諸菩薩眾　　供養真言曰  
　　曩謨(引一)薩啰嚩(二合)怛他誐多南(二)薩啰嚩(二合)他勘(三)鄔娜我(二合)帝(四)娑頗(二合)啰呬[羊*含](五)誐誐那紺(六)娑嚩(二合)訶(引七)  
　　運心供養已　　當于寶樓閣 
　　先布于黃金　　上想師子壇 
　　上安寶蓮華　　莖葉有須蕊 
　　華葉具六色　　當于華葉中 
　　用百千寶珠　　間雜而嚴飾 
　　于中師子壇　　外想百千種 
　　蓮華師子壇　　周匝而圍繞 
　　莊嚴悉具足　　蓮華真言曰  
　　唵(引一)哥么[口*(隸-木+士)](二)吽(三)  
　　誦真言運想　　如法布置已 
　　而用于寶器　　滿中盛七寶 
　　五谷香華等　　想于圣眾前 
　　右足散奉施　　而伸于禮敬 
　　于蘇佉嚩底　　運心請圣眾 
　　及與觀自在　　菩薩之眷屬 
　　志心普奉請　　下降于壇中 
　　當于圣眾前　　置種種香華 
　　白拂幢旛蓋　　伎樂與燈明 
　　前迎諸圣眾　　慈悲來降赴 
　　次結奉施印　　二羽戒方交 
　　檀慧并直豎　　忍愿進力度 
　　微曲如蓮葉　　禪智二微曲 
　　奉施真言曰  
　　唵(引一)缽娜么(二合)唧多么抳(二)摩訶缽娜[繼-糸+言](二合)吽(三)阿啰伽(二合)薩缽啰(三合)低瑳(去聲四)娑嚩(二合)訶。  
　　次結請召印　　二羽戒方度 
　　交背而相鉤　　禪智押忍愿 
　　進力來去鉤　　請召真言曰  
　　唵(引一)伊呬伊(二合)呬(二)拶訖啰(二合)嚩哩底(二合三)耶多么抳(四)么訶缽娜[繼-糸+言](二合五)阿怛啰(二合)散儞呬姑娑嚩(二合)訶(引六)  
　　如上迎請已　　奉請圣眾坐 
　　請坐真言曰  
　　唵(引一)娑嚩(二合)誐多婆誐鑁(二)伊呬曳(二合)呬(三)缽啰(二合)散南(四)娜悉也(二合)多弭賀(五)屹啰(二合)賀拏(六)布惹么娑么(二合)哥(七)缽啰(二合)散娜(八)即地野古嚕(九)娑嚩(二合)訶。  
　　次結奉座印　　二羽禪智曲 
　　戒方微曲開　　余度并開散 
　　奉座真言曰  
　　唵(引一)拶訖啰(二合)嚩哩底(二合二)么訶缽娜[繼-糸+言](二合三)阿答么(二合)南(四)缽啰(二合)底瑳(去聲五)娑嚩(二合)訶(引六)  
　　次想洗佛足　　洗足真言曰  
　　唵(引一)缽啰(二合)嚩啰(二)薩訖灑(二合)啰(三)缽啰(二合)底瑳(去聲四)娑嚩(二合)賀(引五)  
　　十方諸圣眾　　想皆洗足已 
　　所有諸供養　　平等而奉獻 
　　次結普供養　　平等圓滿印 
　　右羽戒忍進　　三度并直豎 
　　屈禪度押檀　　當安于胸側 
　　左羽仰安心　　想捧供養物 
　　運心普供養　　十方諸如來 
　　一切諸圣眾　　供養真言曰  
　　唵(引一)償哥[口*(隸-木+士)](二)娑么耶(三)娑嚩(二合)訶(引四)  
　　結如意寶印　　二羽金剛拳 
　　進力背相鉤　　心想如寶形 
　　進力而掣開　　如意輪心寶  
　　真言曰。  
　　唵(引一)拶訖啰(二合)嚩哩底(二合二)唧多么抳(三)吽。  
　　次以如意輪　　蓮華心寶印 
　　加持于五處　　所謂頂及額 
　　喉心與兩肩　　用印而加持 
　　當想此五處　　安諸圣眾位 
　　三誦本真言　　次以心寶印 
　　當欄界四方　　及四隅上下 
　　內想成欄界　　欄界真言曰  
　　唵(引一)拶訖啰(二合)嚩哩底(二合二)唧多么抳(三)嚩怛嚩(二合)嚩怛嚩怛嚩(二合)儞舍(四)吽(五)發吒(二合六)娑嚩訶。  
　　結印誦真言　　內外成欄界 
　　次念甲胄明　　當護自己身 
　　甲胄真言曰  
　　唵(引一)拶訖啰(二合)嚩哩底(二合二)唧多么抳(三)摩賀缽娜[繼-糸+言](二合四)嚕嚕底瑟姹(二合五)入嚩(二合)攞阿割哩哂(二合)野(六)啰訖酒(二合)[牟*含](七)吽發吒(二合)娑嚩訶。  
　　如上加持已　　結金剛橛印 
　　二羽內相叉　　進力拄直豎 
　　禪智并相合　　當用于此印 
　　先加持護身　　念前甲胄明 
　　加持護身已　　用印當擬地 
　　內想如釘橛　　用印而右轉 
　　心想結壇界　　想如金剛城 
　　內外令堅固　　如法運想已 
　　行者應志誠　　以五種供養 
　　奔獻諸圣眾　　愿垂哀納受 
　　先結涂香印　　二羽先旋舞 
　　禪智二度交　　余八度直豎 
　　向外而涂拭　　想涂圣眾足 
　　摩拭佛胸臆　　涂香真言曰  
　　唵(引一)缽娜么(二合)唧多么抳(二)囐帝(三)娑嚩訶。  
　　次結散華印　　二羽頭相拄 
　　形如掬物勢　　想華安佛頂 
　　散華真言曰  
　　唵(引一)缽娜么(二合)唧多么抳(二)補瑟[口*半](二合)缽啰(二合)底瑳(三)娑嚩(二合)訶(引四)  
　　次結燒香印　　二羽仰相叉 
　　忍度而直豎　　燒香真言曰  
　　唵(引一)拶訖啰(二合)嚩哩底(二合二)么訶缽娜[繼-糸+言](二合引)度跛野吽。  
　　次結燃燈印　　二羽仰相叉 
　　忍愿頭相交　　禪智當安于 
　　忍愿二度側　　燈明真言曰  
　　唵(引一)拶訖啰(二合)嚩哩底(二合)[寧*頁](二)泥閉娑嚩訶。  
　　次結飲食印　　二羽戒方度 
　　二度頭相拄　　余度頭微曲 
　　猶如捧飯勢　　佛飯真言曰  
　　唵(引一)拶訖啰(二合)嚩哩底(二合二)么訶缽娜[繼-糸+言](二合)比多(三)缽怛覽(二合)屹啰(二合)賀拏(四)娑嚩(二合)訶(五)  
　　如是供養已　　行者應志心 
　　內想普供養　　十方諸圣眾 
　　供養真言曰  
　　那謨薩啰嚩(二合)沒馱(一)昌地娑怛嚩(二合)南(二)薩啰嚩(二合)他勘(三)鄔娜我(二合)帝(四)娑頗(二合)啰呬[牟*含](五)誐誐那紺(六)娑嚩(二合)訶(引七)  
　　真言供養已　　額想禮八身 
　　謂頂上五方　　及額口心等 
　　當志誠想禮　　禮佛真言曰  
　　曩謨薩啰嚩(二合)沒馱(一)昌地薩怛嚩(二合)南(二)薩啰嚩(二合)怛啰(二合)僧(去聲三)古素(上聲)弭(四)多鼻枳娘(二合)曩(五)啰史[寧*頁](六)曩謨窣睹(二合)帝(七)娑嚩(二合)訶(引八)  
　　禮敬圣眾已　　當舍自己身 
　　想為寶樓閣　　當于內心上 
　　想蓮華金剛　　上安日月輪 
　　上想真如體　　當凝然湛寂 
　　在于月輪中　　次于月輪上 
　　復想如意輪　　蓮華王如來 
　　端然住而座　　運想應一心 
　　勿生于散亂　　當告白圣眾 
　　愿垂大悲心　　示我方便行 
　　我所作勝事　　施一切有情 
　　悉令登正覺　　告白圣眾已 
　　復于輪王心　　內想安月輪 
　　月上想吽字　　形如大麥量 
　　周遍有光明　　普遍十方界 
　　真言如是稱  
　　◇吽。  
　　誦此吽字已　　次應想吽字 
　　化為六色光　　當于此光中 
　　變為六菩薩　　各執供養物 
　　遍滿三千界　　普供養諸佛 
　　三世薄伽梵　　化光供養已 
　　復收攝吽字　　還歸心月輪 
　　當于吽字上　　復變月輪壇 
　　蓮華臥金剛　　如前日月輪 
　　與前師子壇　　嚴飾皆無異 
　　上想如意輪　　大蓮華如來 
　　狀貌黃金色　　右手當捧持 
　　如意摩尼寶　　左手當執持 
　　金色大蓮華　　身掛上妙衣 
　　以摩尼寶珠　　貫串為瓔珞 
　　次結如意輪　　摩尼根本印 
　　二羽先合掌　　進力屈如寶 
　　忍愿申如針　　檀慧戒方度 
　　當直豎散開　　禪智并微曲 
　　想如開敷蓮　　而誦根本明  
　　真言曰。  
　　曩謨啰怛曩(二合一)怛啰(二合)夜野(二)曩謨阿哩也(二合三)嚩路枳希濕嚩(二合)啰野(四)昌地薩怛嚩(二合)野(五)摩訶薩怛嚩(二合)野(六)摩訶哥嚕抳哥野(七)怛儞也(二合)他(八)唵(引九)拶訖啰(二合)嚩哩底(二合十)津(引)多么抳(十一)摩訶缽娜[繼-糸+言](二合十二)嚕嚕底瑟吒(二合十三)入嚩(二合)啰阿哥哩灑(二合)野(十四)吽(十五)發吒(二合十六)娑嚩(二合)訶(引十七)  
　　次復結心印　　二羽六度頭 
　　各安指罅內　　進力二度屈 
　　頭相去半寸　　禪智而開豎 
　　形如初開蓮　　復當想此印 
　　心內而安置　　心真言曰  
　　唵(引一)缽娜么(二合)唧多摩抳(二)入嚩(二合)攞吽(三)  
　　結心中心印　　二羽禪智屈 
　　指面令相合　　余八度直豎 
　　低印而向下　　想安心印上 
　　心中心真言曰  
　　唵(引一)嚩啰娜(二)缽娜[繼-糸+言](二合)吽(三)  
　　如是于己身　　運心安布已 
　　如意輪心法　　及心中心印 
　　復于心中心　　化出骨嚕(二合)馱 
　　名為如意輪　　蓮華心明王 
　　其狀淡紅色　　串華為瓔珞 
　　種種而嚴飾　　右手把鉤杖 
　　左手持罥索　　佛前右邊立 
　　而白言世尊　　愿佛當教敕 
　　令我作諸事　　次于佛左邊 
　　想佛數珠母　　左膝胡跪坐 
　　形狀赤白色　　頸掛于數珠 
　　二手如捻珠　　狀同持課勢 
　　(部母表為身明王表為力)　　數珠身真言  
　　唵(引一)阿沒哩(二合)擔(二)我[繼-糸+言]室哩(二合)曳(三)室哩(二合)摩哩[寧*頁](四)娑嚩(二合)賀(引五)  
　　誦此真言已　　貫串于八識 
　　二手捧數珠　　先當頂上禮 
　　數珠真言曰  
　　唵(引一)嚩素么底(二)室哩(二合)曳(三)娑嚩(二合)賀(引四)  
　　真言加持已　　復當于心上 
　　想安置月壇　　上安于數珠 
　　想珠如佛母　　明王及真言 
　　合一無有異　　凡于持課時 
　　當于佛左邊　　先想數珠母 
　　在月輪上坐　　內心伸禮敬 
　　七遍誦真言　　如是運想已 
　　更復內心想　　香華及燈明 
　　運心再供養　　如意輪如來 
　　及佛母明王　　次誦佛母名 
　　佛母真言曰  
　　唵(引一)濕吠(二合)帝跋帝(二)啰嚩枲[寧*頁](三)惹吒么古吒(四)馱啰抳(五)娑嚩(二合)訶(引六)  
　　加持法事已　　內心再供養 
　　一切佛圣眾　　告召伸禮敬 
　　結前蓮華印　　二羽如開蓮 
　　想捧諸圣眾　　還歸于本位 
　　奉送真言曰  
　　唵(引一)拶訖啰(二合)嚩哩帝(二合二)唧多么抳(三)誐瑳誐瑳(四)娑嚩(二合)賀(引五)  
　　誦此奉送明　　想諸佛圣眾 
　　各歸于凈土　　奉送圣眾已 
　　次結解界印　　二羽戒方度 
　　及與進力指　　皆交而鉤結 
　　禪智押忍愿　　進力二度撥 
　　想如開壇門　　左三繞成解 
　　所用金剛橛　　及與欄界線 
　　以印皆收攝　　解界真言曰  
　　唵(引一)阿娑莽儗(上聲)寧(二)微帝吽(三)發吒(四)娑嚩(二合)賀(引五)  
　　以印誦真言　　內外解界已 
　　當于奉送時　　復想諸圣眾 
　　降于甘露水　　洗滌自己身 
　　罪業并消除　　內外皆清凈 
　　佛告言行者　　汝勤修此法 
　　莫生于懈倦　　誦持勿間斷 
　　不久當成就　　與佛等無異  

 上一部：乾隆大藏經·西土圣賢撰集·金剛頂蓮花部心念誦儀軌一卷  下一部：乾隆大藏經·西土圣賢撰集·妙吉祥平等瑜伽秘密觀身成佛儀軌一卷 



  
乾隆大藏經·西土圣賢撰集·佛說如意輪蓮華心如來修行觀門儀 
  