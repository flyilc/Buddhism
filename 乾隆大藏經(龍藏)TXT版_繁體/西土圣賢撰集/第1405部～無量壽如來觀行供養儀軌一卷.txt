  第1405部～無量壽如來觀行供養儀軌一卷         
   
  
   西土圣賢撰集·第1405部   
無量壽如來觀行供養儀軌一卷   
唐三藏沙門大廣智不空奉詔譯      
 
 
　　 
 
無量壽如來觀行供養儀軌  
　　爾時金剛手菩薩。在毗盧遮那佛大集會中。從座而起合掌恭敬。白佛言。世尊。我為當來末法雜染世界惡業眾生。說無量壽佛陀羅尼。修三密門證念佛三昧得生凈土入菩薩正位。不以少福無慧方便得生彼剎。是故依此教法正念修行。決定生于極樂世界上品上生。獲得初地。若在家出家愿生凈土者。應先入曼茶羅得灌頂已。然后從師受念誦儀軌。或于勝地或隨所居。涂拭清凈建立方壇。上張天蓋周匝懸幡。壇上分布八曼茶羅。磨白檀香用涂圣位。于檀西面而安無量壽像。持誦者于壇東坐。面西對像而坐。或敷茅薦或坐卑腳小床。每日三時散種種華燒種種香置二闕伽。或用盆杯及金銀銅石瓷瓦等器未經用者。盛滿香水置于壇上。于壇四角安四賢瓶。燒香燈明涂香飲食隨力所辦。一一加持殷重供養。行人每日澡浴著新凈衣。或用真言加持以為澡浴。即思惟觀察。一切有情本性清凈。為諸客塵之所覆蔽。不悟真理。迷失菩提。淪溺生死。受無量苦。是故說此三密加持。令自他皆得清凈。即以二手蓮花合掌。誦凈三業真言三遍。真言曰。  
　　唵(引)娑嚩(二合)婆嚩秫(詩聿反)馱(引一)薩嚩達磨(入引二)娑嚩(二合)婆(去)嚩戍(引準上)度唅。  
　　由此真言加持故。即成清凈內心澡浴。每入道場時。對本尊前端身正立。蓮花合掌閉目運心。想在極樂世界。對無量壽如來并諸菩薩眷屬。則以身五體投地。想于一一佛菩薩前恭敬作禮。即誦普禮真言曰。  
　　唵(引)薩嚩怛他(引)蘗跢(一)播(引)那滿娜曩(上)迦嚕弭(二)  
　　即右膝著地合掌當心。虔誠發露懺悔無始已來一切罪障。則隨喜諸佛菩薩聲聞緣覺一切有情所修福業。又觀十方世界所有如來成等正覺者。請轉法輪。所有如來現涅槃者。請久住世不般涅槃。又發愿言。我所積集。禮佛懺悔隨喜勸請。無量善根以此福聚回施一切有情。愿皆得生極樂世界。見佛聞法速證無上正等菩提。然后結跏趺坐或半加坐。右押于左。以香涂手。先結佛部三昧耶印。以二手虛心合掌。開二頭指微屈。各附中指上節。又開二大指。各捻二頭指下第一文。結印成已。想無量壽如來三十二相八十種好了了分明。即誦佛部三昧耶真言曰。  
　　唵(引)怛他(引)誐睹(引一)納婆(二合)嚩(引)耶裟嚩(二合)賀(引)  
　　誦三遍或七遍。安印頂上散。由結此印及誦真言。警覺佛部一切諸佛。皆來集會加持護念修真言者。速令獲得身業清凈。罪障消滅福慧增長。  
　　次結蓮花部三昧耶印。二手虛心合掌。二大指二小指各頭相捻。余六指微屈。如開敷蓮花形。即成。結此印已。想觀自在菩薩相好端嚴。并無量俱胝蓮花族圣眾圍繞。即誦蓮花部三昧耶真言曰。  
　　唵(引)跛那謨(二合引一)納婆(二合)嚩(引)耶娑嚩(二合)賀(引二)  
　　誦三遍或七遍。加持安印于頂右便散。由結此印及誦真言。警覺觀自在菩薩及蓮花部圣眾。皆來加持行者。獲得語業清凈。言音威肅。令人樂聞得無礙辯才說法自在。  
　　次結金剛部三昧耶印。二手左覆右仰。令背相著。以右大指叉左小指。以左大指叉右小指。中間六指縛著手腕。如三股杵形。即成。結印當心。想金剛藏菩薩相好威光。并無量執金剛眷屬圍繞。即誦金剛部三昧耶真言曰。  
　　唵(引)嚩日嚧(二合引一)納婆(二合)嚩(引)耶娑嚩(二合)賀(引二)  
　　誦三遍或七遍。加持安印于頂左便散。由結此印及誦真言。警覺金剛藏菩薩并金剛部圣眾。皆來加持行者。獲得意業清凈證菩提心。三昧現前速得解脫。  
　　次結被甲護身印。二小指二無名指。右壓左內相叉。二中指直豎頭相拄。二頭指屈如鉤形。附中指背勿令相著。二大指并豎捻名指。即成。結印當心誦真言。印身五處各誦一遍。先印額。次右肩。次左肩。印心及喉。是為五處。即起大慈悲心遍緣一切有情。愿皆被大慈悲莊嚴甲胄。速令離諸障難。證得世間出世間上上殊勝成就。如是觀已。即成被金剛甲。一切諸魔不敢障難。護身真言曰。  
　　唵(引)嚩日啰(二合引)儗儞(二合一)缽啰(二合)捻(萬協反引)跛跢(二合)野娑嚩(二合)賀(引二)  
　　由結此印誦真言。慈心愍念力故。一切天魔及諸障者。悉見行人威光赫奕由如日輪。各起慈心不能障礙。及以惡人無能得便。煩惱業障身不染著。亦護當來諸惡趣苦。疾證無上菩提。次結地界金剛橛印。先以右中指入左頭中指間。右名指入左名小指間。皆頭外出。以左中指繳右中指背。入右頭中指間。以左名指繳右名指背。入右名小指間。二小指二頭指各頭相拄。二大指下相捻。即成。結此印已。想印如金剛杵形。以二大指向地觸之。誦真言一遍一印于地。如是至三。即成堅固金剛之座。下方真言曰。  
　　唵(引)抧里抧里(一)嚩日啰(二合)嚩日哩(二合二)步(引)啰滿馱滿馱(三)吽發吒(四)  
　　由結此印及誦真言加持力故。下至金剛輪際。成金剛不壞之界。大力諸魔不能搖動。少施功力大獲成就。地中所有其惡穢物。由加持力故悉皆清凈。其界隨心大小即成。  
　　次結金剛墻印。準前地界印。開掌搩豎二大指。如墻形即成。想從印流出熾焰。以印右旋繞身三轉。稱前地界。即成金剛堅固之城。墻界真言曰。  
　　唵(引)薩啰薩啰(一)嚩日啰(二合)缽啰(二合二)迦啰吽(引)發吒(半音三)  
　　由結此印誦真言及觀行力故。隨心大小。成金剛光焰方隅墻界。諸魔惡人虎狼師子。及諸毒蟲不能輔近。  
　　次結大虛空藏菩薩印。二手合掌。二中指右押左外相叉。縛著手背。二頭指相蹙如寶形。即成。想從印流出無量諸供養具衣服飲食宮殿樓閣等。如瑜伽廣說。即誦大虛空藏菩薩真言曰。  
　　唵(引)誐誐曩三(去)婆嚩(一)嚩日啰(二合)斛(引二)  
　　修行者縱使觀念力微。由此印及真言加持力故。諸供養物皆成真實。一如極樂世界中行廣大供養者。次想壇中有紇哩(二合入引)字。放大光明如紅頗梨色。遍照十方世界。其中有情遇斯光者。無不皆得罪障消滅。  
　　次結如來拳印。以左手四指握拳。直豎大指。以右手作金剛拳。握左大指甲。即成。以此拳印印地。誦真言加持七遍。變其世界。如來拳真言曰。  
　　唵(引)步(引入)欠(一)  
　　由結此印及誦真言加持威力故。即變此三千大千世界。成極樂剎土。七寶為地。水鳥樹林皆演法音。無量莊嚴如經所說。即誦伽他曰。  
　　以我功德力　　如來加持力 
　　及以法界力　　愿成安樂剎  
　　行者由數習此定。現生每于定中。見極樂世界無量壽如來在大菩薩眾會。聞說無量契經。臨命終時心不散亂。三昧現前。剎那迅速則生彼土。蓮花化生證菩薩位。  
　　次結寶車輅印。二手仰相叉。右押左。以二頭指側相拄。二大指捻二頭指下第一文。即成。送車輅真言曰。  
　　唵(引)睹嚕睹嚕吽(引)  
　　由結此印。想成七寶莊嚴車輅。往彼極樂世界。請無量壽如來并諸菩薩眷屬乘此車輅。不散此印。以二大指向身。撥二中指頭。便誦車輅真言曰。  
　　曩莫(入)悉底哩耶(四合一)地尾(二合)迦南(引二)怛他(引)蘗跢(引)南(引)(三)唵(引)嚩日朗(二合引)儗(妍以反)娘迦啰灑(二合)耶娑嚩(二合)賀(引)  
　　則想車輅來至道場住虛空中。  
　　次結迎請圣眾印。二手右押左內相叉。作拳。令掌相著。左大指屈入掌。右大指曲如鉤。向身招之。即誦迎請真言曰。  
　　唵(引)阿(去)嚧(引)力迦(半音)[目*壹]醯呬娑嚩(二合)賀(引)  
　　由結此印誦真言奉請故。無量壽如來不舍悲愿。赴此三摩地所成凈土道場。并無量俱胝大菩薩眾。受修行者供養速令得上上成就。  
　　次結馬頭觀自在菩薩印。作辟除結界二手合掌。二頭指二無名指屈入掌。各自相背。并二大指微屈。勿著頭指。即成。誦馬頭明王真言曰。  
　　唵(引)阿蜜栗(二合)姤納婆(二合)嚩吽(引)發吒娑嚩(二合)賀(引)  
　　誦三遍。即以印左轉三匝。辟除一切諸魔皆自退散。以印右旋三匝。即成堅固大界。  
　　次結金剛網印。準前地界印。以二大指。捻二頭指下第一文。即成。誦真言三遍。隨誦以印于頂上右旋便散。網界真言曰。  
　　唵(引)尾娑普(二合)啰捺啰(二合)乞灑(二合)嚩日啰(二合)半惹啰吽(引)發吒(半音)  
　　由結此印及誦真言加持力故。即于上方。覆以金剛堅固之網。乃至他化自在諸天不能違越而生障難。行者身心安樂。三摩地易得成就。  
　　次結金剛火院界印。以左手掌掩右手背。令相著搩豎二大指即成。想從印流出無量光焰。火以印右旋三匝。則于金剛墻外。便有火焰圍繞。即成堅固清凈火院大界。火院真言曰。  
　　唵(引)阿三(去)莽儗(妍以反)儞吽(引)發吒(半音)  
　　次結獻閼伽香水印。以二手捧閼伽器。當額奉獻。誦真言三遍。想浴圣眾雙足。閼伽真言曰。  
　　曩莫(入)三滿多沒馱喃(引一)誐誐曩三摩糝么娑嚩(二合)賀(引)  
　　由獻閼伽香水供養。令修行者三業清凈。洗除一切煩惱罪垢。從勝解行地。至十地及如來地。當證如是地波羅蜜時。得一切如來甘露法水受與灌頂。  
　　次結花座印。準前蓮花部三昧耶印。稍屈指令圓滿即是。結此印已。想從印流出無量金剛蓮華。遍此極樂世界中。無量壽如來及諸大菩薩一切圣眾。各皆得此金剛蓮花為座。蓮花座真言曰。  
　　唵(引)迦么攞娑嚩(二合)賀(引)  
　　由結蓮花座印誦真言加持。行者獲得十地滿足當得金剛之座。三業堅固猶若金剛。次結廣大不空摩尼供養印。二手金剛合掌。二頭指蹙如寶形。并豎二大指即成。誦廣大不空摩尼供養陀羅尼曰。  
　　唵(引)阿謨(引)伽(去)布惹(自攞反一)么抳缽納么(二合)嚩日[口*(隸-木+士)](二合二)怛他(去)蘗哆尾路(引)抧帝(三)三(去)滿多缽(上)啰(二合)薩啰吽(引四)  
　　此廣大不空摩尼供養陀羅尼。才誦三遍。即成于無量壽如來集會及微塵剎中。雨無量廣大供養。所謂種種涂香云海。種種華鬘云海。種種燒香云海。種種天妙飲食云海。種種天妙衣服云海。種種摩尼燈燭光明云海。種種幢幡寶帳寶蓋云海。種種天妙音樂云海。普于諸佛菩薩眾會。成真實廣大供養。皆由結印誦此真言供養故。獲得無量福聚。猶如虛空無有邊際。世世常生一切如來大集會中。蓮花化生得五神通。分身百億。能于雜染世界。拔濟受苦眾生。皆安隱利益。即于現世受無量果報。當來得生凈土。次應澄心定意專注一緣。觀無量壽如來。了了分明如對目前。具諸相好。并無量眷屬及彼剎土。念念忻慕。現前獲得三昧成就。虔誠一心愿生彼國。心不異緣念念相續。即誦無量壽如來贊嘆三遍。贊曰。  
　　曩謨(引)弭跢婆(去引)野(一)曩謨(引)弭跢庾曬(引二)曩謨(引)曩么(引)進底野(二合)麌拏迦啰答么(二合)寧(引三)曩謨(引)弭跢婆野爾曩野帝母寧(引)素佉(引去)嚩底淫(二合)夜(引)儞多嚩弩(鼻聲)劍婆野(引)素佉縛底孕(二合引)迦曩迦尾唧怛啰(二合)迦(引)曩喃(引六)么弩啰[牟*含](引)素蘗多素帶(引)啰棱(去)訖哩(二合)耽(引七)哆嚩室啰(二合)夜(引)答缽啰(二合)體多麌拏寫地么(上)多(都各反八)缽啰(二合)夜(引)弭擔(引)么護麌拏(上)啰怛曩(二合)散左琰(引九)  
　　修行者每日三時。常誦此贊嘆佛功德。警覺無量壽如來。不舍悲愿。以無量光明照觸行者。業障重罪悉皆消滅。身心安樂澄寂悅意。久坐念誦不生疲惓。心得清凈疾證三昧。即入觀自在菩薩三摩地。閉目澄心。觀自身中圓滿潔白。猶如凈月仰在心中。于凈月上。想日哩(二合)字放大光明。其字變成八葉蓮花。于蓮花上有觀自在菩薩。相好分明。左手持蓮花。右手作開敷葉勢。是菩薩作是思惟。一切有情身中。具有此覺悟蓮花。清凈法界不染煩惱。于其蓮花八葉上。各有如來入定結跏趺坐。面向觀自在菩薩。項佩圓光。身如金色光明晃耀。即想此八葉蓮花。漸舒漸大量等虛空。即作是思惟。以此覺花照觸如來海會。愿成廣大供養。若心不移此定。則于無邊有情深起悲愍。以此覺花蒙照觸者。于苦煩惱悉皆解脫。等同觀自在菩薩。即想蓮花漸漸收斂量等己身。即結觀自在菩薩印。加持四處。所謂心額喉頂。其印以二手外相叉。二頭指相柱如蓮花葉。二大指并豎即成。即誦觀自在菩薩真言曰。  
　　唵(引)嚩日啰(二合)達磨紇哩(二合入引)  
　　由結此印及誦真言加持故。即自身同觀自在菩薩。等無有異。  
　　次結無量壽如來根本印。二手外相叉。作拳豎二中指頭相跓。如蓮華葉形。結成印已。誦無量壽如來陀羅尼七遍。以印于頂上散。無量壽如來根本陀羅尼曰。  
　　曩謨(引)啰怛曩(二合)怛啰(二合)夜(引)耶(一)曩莫(入)阿(去)哩野(二合)弭跢婆耶(二)怛他(引)檗跢(引)夜(引)啰賀(引)帝(引)三(去)藐三(去)沒馱(引)耶(三)怛儞也(二合)他(引四)唵(引)阿蜜[口*栗](二合)帝(五)阿蜜[口*栗](二合)妒(引)納婆(二合)吠(微閉反六)阿蜜[口*栗](二合)多三(去)婆吠(七)阿(上)蜜[口*栗](二合)多蘗陛(八)阿(上)蜜[口*栗](二合)多悉第(九)阿蜜[口*栗](二合)多帝際(自曳反十)阿蜜[口*栗](二合)多尾訖磷(二合)帝(十一)阿蜜[口*栗](二合)多尾訖磷(二合)多誐(引)弭寧(引十二)阿(上)蜜[口*栗](二合)多誐誐曩吉底迦[口*(隸-木+士)](十三)阿蜜[口*栗](二合)多嫰(上)努批娑嚩(二合)[口*(隸-木+士)](十四)薩縛(引)啰他(二合)娑(引)馱寧(十五)薩縛(引)羯磨訖禮(二合引)舍乞灑(二合)孕迦隸娑縛(二合)賀(引)  
　　此無量壽如來陀羅尼。才誦一遍。即滅身中十惡四重五無間罪。一切業障悉皆消滅。若苾芻苾芻尼犯根本罪。誦七遍已。即時還得戒品清凈。誦滿一萬遍。獲得不廢忘菩提心三摩地。菩提心顯現身中。皎潔圓明猶如凈月。臨命終時。見無量壽如來與無量俱胝菩薩眾。圍繞來迎行者。安慰身心即生極樂世界上品上生。證菩薩位。即取蓮子念珠。安于手中。二手捧珠合掌。如未敷蓮華形。以千轉念珠真言加持七遍。真言曰。  
　　唵(引)縛日啰(二合)獄呬耶(二合)惹(自攞反引)跛三(去)么曳(引)吽(引)  
　　加持已。即捧珠頂戴心發是愿。愿一切有情所求世間出世間殊勝大愿。速得成就。則以二手當心。各聚五指如未敷蓮華。左手持珠。以右手大指名指移珠。誦陀羅尼一遍。與娑嚩(二合)賀(引)字聲。齊移一珠。念誦聲不緩不急不高不下。不應出聲。稱呼真言字令一一分明。心觀此三摩地所成凈土。及前所請來無量壽佛。相好圓滿在于壇中。如是觀行了了分明。專注念誦不令間斷。遠離散動。一坐念誦或百或千。若不滿一百八遍。則不充析愿遍數。無量壽如來加持故。則身心清凈。乃至開目閉目。常見無量壽如來。即于定中聞說甚深妙法。于一一字一一句。悟無量三摩地門無量陀羅尼門無量解脫門。此身等同觀自在菩薩。速能至于彼國。念誦數畢。捧珠頂戴發是愿言。愿一切有情。得生極樂世界。見佛聞法。速證無上菩提。  
　　次結定印。即觀身中菩提心。皎潔圓明猶如滿月。復作是思惟。菩提心體離一切物。無蘊界處及離能取所取。法無我故一相平等。心本不生自性空自性空故。即于圓滿清凈月輪上。想有紇哩(二合)字門。從字流出無量光明。于一一光明道。觀成極樂世界。圣眾圍繞無量壽佛(如觀經所說)  
　　如是念誦修習三摩地已。欲出道場。即結本尊印。誦根本陀羅尼七遍。以印頂上散。即誦贊嘆真言。贊嘆真言已。次結普供養印。誦廣大不空摩尼供養陀羅尼。又獻閼伽。心中所有祈愿啟白圣眾。唯愿圣者不越本誓成就我愿。如是念誦供養發愿已。即結前火院印。左轉一匝解前所結界。復結寶車輅印。以二大指向外。撥二中指頭。誦本真言奉送圣眾。次結三部三昧耶印。各誦真言三遍。然后結被甲護身印。印身五處。即對本尊前。虔誠發愿禮佛。任出道場隨意經行。常應讀誦無量壽經。勿懷上慢意樂精勤念誦。印佛印塔樂行壇施。修持禁戒忍辱精進禪定智慧。所修善品皆悉回向。共諸眾生同生凈土上品上生。證歡喜地獲得無上菩提記莂。  
　　無量壽如來心真言。  
　　唵(引)路計濕嚩(二合)啰啰惹訖哩(二合入引)  
　　此真言誦一遍。敵誦阿彌陀經一遍不可說遍秘故勝故。破重障難(不能具說)  
　　唵阿蜜[口*栗](二合)多帝[目*曳]賀啰吽。  
　　此法通一切蓮華部　無量壽如來念誦法。誦十萬遍滿。得見阿彌陀如來。命終決定得生極樂世界。  
　　無量壽如來發愿陀羅尼。  
　　迦哩迦噌沙迦哩多儞也儞魯計(一)摩以儞針多睹(二)尾母唧旦都魯迦(三)么么左素左哩帝曩(四)[日*作]薩縛怛縛(二合)跛啰么素契曩(五)素佉縛底孕(二合)缽啰(二合)演睹。  

 上一部：乾隆大藏經·西土圣賢撰集·金剛頂瑜伽金剛薩埵五秘密修行念誦儀軌一卷  下一部：乾隆大藏經·西土圣賢撰集·甘露軍茶利菩薩供養念誦成就儀軌一卷 



  
乾隆大藏經·西土圣賢撰集·無量壽如來觀行供養儀軌 
  