  第1402部～金剛王菩薩秘密念誦儀軌一卷         
   
  
   西土圣賢撰集·第1402部   
金剛王菩薩秘密念誦儀軌一卷   
唐三藏沙門大廣智不空奉詔譯      
 
 
　　 
 
金剛王菩薩秘密念誦儀軌  
　　我今愍念一切求等覺者。或不知此秘密瑜伽速成佛法。于三大阿僧祇劫忍諸苦行。不至無上菩提。我愍是故。于金剛頂百千頌中。略說毗盧遮那如來自性成就法身金剛界大圓鏡智流出他受用異名金剛王菩薩念誦儀軌。以三密修行大印等。能令真言行菩薩。速證如來等覺之位。獲得薩婆若智。住大普賢地。于無盡生死界。調伏一切有情。悉令安住無上菩提。而無疲倦。先應簡擇通達金剛頂瑜伽阿阇梨。求受五部灌頂。或持明灌頂。若不解簡擇者則自墜失。既遇真實阿阇梨應生如來出現之想。所有上妙世間資具悉應奉獻。何以故此最上乘法。三世諸佛所共遵承故。于此法中一一咨問。悉令曉悟曼荼羅法畫像法自灌頂法息災等五種秘密四印大印。一印五智成身三密加持秘密供養。皆須通達。若真言行菩薩。當住大菩提心。所作功德回向等覺果故。大悲利益速得成佛。若異此者。非但不得悉地。是名謗一切佛。決定墮三惡趣。若所為所作皆為菩提利益有情。意所求愿無不成就。真言者受法已。應建立道場安置尊像著新凈衣。依瑜伽法四時念誦。乃至二時必不可闕。常與適悅三摩地相應。凡初入道場禮佛長跪。以二手如開敷蓮華。此名凈器界真言印真言曰。  
　　唵啰儒播蘗多(入)薩嚩達莫。  
　　不易前印誦凈三業真言。加持四處真言曰(所謂心額唯頂上散即是)  
　　唵娑嚩(二合)婆嚩輸(輸律反)鐸薩嚩達么娑嚩(二合)婆嚩輸度撼。  
　　次即結金剛起印。以二手金剛拳。檀慧互相鉤。進力以頭側相拄。欲結此印。先于二手心舌。觀五智金剛杵。以印三舉。誦此真言警覺盡虛空界一切如來真言曰。  
　　唵嚩日嚧(二合)底瑟姹(二合)  
　　每一舉誦一遍已。即觀諸佛數如恒沙滿虛空界。然后長舒二臂于頂上。金剛合掌長展二足。以身委地。禮東方不動如來。以身奉獻真言曰。  
　　唵薩嚩怛他蘗多布祖(引)缽娑他(二合)曩也(二合)答么(二合)南涅哩也(二合)多夜(引)彌薩嚩怛他蘗多嚩日啰(二合)薩怛嚩(二合)地瑟姹(二合)娑嚩(二合)[牟*含]吽。  
　　作如是念。為欲承事供養一切如來故。我今獻己身。惟愿一切如來哀愍故。又斂二足。以金剛合掌置于心上。以額著地。禮南方寶生如來。以身奉獻真言曰。  
　　唵薩嚩怛他蘗多布惹鼻曬迦(引)也答么(二合)南涅哩也(二合)多夜(引)彌薩嚩怛他(引去)蘗多嚩日啰(二合)啰怛曩(二合)鼻詵左娑嚩(二合)[牟*含]怛[口*洛](二合入)  
　　作如是念。為欲供養一切如來求請灌頂。我今奉獻己身。愿一切如來以金剛寶與我灌頂。又以合掌置于頂上。以口著地。禮西方無量壽如來。以身奉獻真言曰。  
　　唵薩嚩怛他蘗多布惹缽啰(二合)靺哆曩也怛么(二合)南涅哩也(二合)多夜(引)彌薩嚩怛他蘗多嚩日啰(二合)達么缽啰(二合)靺哩哆(二合)也[牟*含]訖利(二合)  
　　作如是念。我今為展轉供養一切如來故。奉獻己身。愿一切如來為我轉金剛法輪又以金剛合掌置于心上。以頂著地。禮北方不空成就如來奉獻真言曰。  
　　唵薩嚩怛他蘗多布惹羯磨尼阿(引)答么(二合)南涅哩也(二合)多夜(引)彌薩嚩怛他蘗多嚩日啰(二合)羯磨俱嚕[牟*含]惡。  
　　作如是念。我今為供養一切如來作事業故。奉獻己身。愿一切如來為我作金剛事業次以右膝著地。結金剛持印。以印置于頂上。想普禮一切如來及菩薩足。左覆右仰。大小指互相鉤。是為持印真言曰。  
　　唵嚩日啰(二合)勿(微一反)  
　　次隨喜勸請　　回向及發愿 
　　然后半跏坐　　二手金剛拳 
　　置于二膝上　　心舌及二手 
　　吽字騰金光　　猶如婆伽梵 
　　住于說法相　　身處凈月輪 
　　如敷明鏡坐　　光明遍法界 
　　普凈有情界　　即以么吒眼 
　　瞻視虛空佛　　旋轉視八方 
　　散射金剛焰　　結界及辟除 
　　處等金剛城  
　　次住四無量心三摩地。于心月輪中觀羯磨金剛。以大悲心斷一切有情苦。觀羯磨輪周遍法界真言曰。  
　　唵摩訶迦嚕拏也薩頗(二合)啰。  
　　次運慈心。以羯磨輪遍有情界。與無量樂真言曰。  
　　唵摩訶每底哩夜(三合引)薩頗(二合)羅。  
　　次以喜心運羯磨輪。遍有情界真言曰。  
　　唵薩嚩輸馱缽啰(二合)母那薩頗(二合)啰。  
　　次運舍心羯磨輪遍有情界。成就大舍真言曰。  
　　唵摩呼閉訖灑(二合)薩頗(二合)啰。  
　　次結金剛合掌印二手十度右壓左互相交即成誦金剛合掌真言曰。  
　　唵嚩日[口*闌](二合)惹里。  
　　即以此前印。便為金剛嚩誦金剛嚩真言曰。  
　　唵嚩日啰(二合)滿馱。  
　　次結開心印。先于右乳上想怛啰(二合)字。左乳上安吒字。想此二字如戶扇。以前縛印拍心上。三掣開之真言曰。  
　　唵嚩日啰(二合)滿馱怛啰(二合)吒(半音呼之)  
　　次當前一肘觀八葉蓮華。于其華上置惡字。放大光明如水精白色。即以金剛縛出二風。如捻取其字置心殿中真言曰。  
　　唵嚩日啰(二合)吠舍惡。  
　　安其字已歷然在心。  
　　次以金剛縛。并屈二空入掌。以二風各屈拄二空背。以印觸胸真言曰。  
　　唵嚩日啰(二合)母瑟致(二合)[牟*含]。  
　　以是閉心門已想其字分明住。  
　　次結普賢三么耶印。金剛縛申合二火真言曰誦一遍。  
　　唵三么耶薩怛鑁(二合)  
　　次結悅喜三么耶印。如前縛。忍愿入掌交合。地空皆合豎。以此大欲箭。射彼三乘種真言曰。  
　　唵三么耶斛素啰多薩怛鑁(三合)  
　　次結勝三世印。以二手金剛拳。檀慧背相鉤。二風各正直真言曰。  
　　唵遜婆(去)[寧*頁]遜婆[寧*頁]吽(短呼下同)仡哩(二合)恨拏(二合)仡哩(二合)恨拏(二合)吽仡哩(二合)恨拏(二合)播也吽阿(引)曩也斛婆誐鑁嚩日啰(二合)吽泮吒(半音)  
　　以是印左旋成辟除。右旋成結界。  
　　次結定印。二羽外相叉仰置齊下。以進力捻禪智真言曰。  
　　唵三摩地缽納銘(二合)紇唎(二合)  
　　端身正坐作是思惟。一切諸法從自心起。從本已來皆無所有。入寂滅定已。即復觀虛空中無數諸佛。猶如大地滿成胡麻不可稱數。時彼諸佛各舒右手。彈指警覺告行者言。善男子汝所證者。一道清凈未證一切智海。應當憶念菩提之心。成就普賢一切行愿。行者聞警覺已。自觀己身。于諸佛前一一作禮。而白佛言。云何名菩提心。諸佛告言汝觀心中字門。本性清凈如凈滿月。授與真言曰。  
　　唵質多缽啰(二合)底吠鄧迦嚕彌。  
　　行者承旨默誦一遍。即觀自心如凈滿月。爾時諸佛復作是言。善男子菩提之心體相如此。復授真言曰。  
　　唵冒地質多母怛波(二合)娜夜彌。  
　　行者默誦一遍已作是思惟。菩提之心體性豎固。即于月輪上觀五智金剛杵真言曰。  
　　唵底瑟姹(二合)嚩日啰(二合)  
　　觀金剛猶如金色。放凈光明在月輪中。猶如水精內外明徹。又觀此嚩日啰(二合)廣大周法界真言曰。  
　　唵薩頗(二合)啰嚩日啰(二合)  
　　又觀嚩日啰(二合)漸漸卻斂所在虛空中諸如來合同一體。量等己身而止真言曰。  
　　唵僧賀啰嚩日啰(二合)  
　　復應作是思惟。我今此身成金剛身真言曰。  
　　唵嚩日啰(二合)怛么(二合)俱撼。  
　　自知是五智金剛。則又變成本尊身。身有四臂。上二住端箭勢。下右手仰當心持金剛杵。下左手為金剛拳。安左腰側持金剛鈴。顰眉口微笑白色。戴五佛冠緋裙天衣。半跏坐月輪中蓮華上。即結根本印以二手金剛拳檀慧進力反相鉤即是彼印誦真言曰。  
　　吒枳吽惹。  
　　以印加持心額喉頂四處已。即結金剛界自在印。堅固縛申二火。屈初分相拄。舒二風附背真言曰。  
　　唵步欠。  
　　當以印安于頂上誦前真言。  
　　次又安額真言曰。  
　　唵嚩日啰(二合)薩怛嚩(二合)  
　　次安頂右真言曰。  
　　唵嚩日啰(二合)啰怛那(二合)  
　　次安頂后真言曰。  
　　唵嚩日啰(二合)達么。  
　　次安頂左真言曰。  
　　唵嚩日啰(二合)羯磨。  
　　次以金剛拳當額。分向頂后。申二風三相繞。便自地輪歷展。從兩肩下為鬘帶勢。真言曰。  
　　唵嚩日啰(二合)么隸避詵者[牟*含]。  
　　次想唵砧二字在二風面。唵右砧。左出綠色光如抽藕絲。便以綠索于心上三繞。次背臍二膝。又卻至臍次腰后次心。次右左兩肩。次頸次額次頂。后便如前垂天衣勢。并誦唵砧二字。次作悅喜契金剛縛三拍真言曰。  
　　唵嚩日啰(二合)睹使也(二合)斛(引)  
　　即觀凈月輪中觀斛字。變為本尊。便結金剛入印。縛已二空并入掌中真言曰。  
　　唵嚩日啰(二合)薩怛嚩(二合)惡。  
　　又誦此真言曰。  
　　唵嚩日啰(二合)薩怛嚩(二合)涅哩(二合)舍也。  
　　次以四印四明召入身。以前悅喜三昧耶。二火為四攝真言曰。  
　　弱吽鑁斛。  
　　前所觀者為之法身。今所觀者為之智身。相合表一體故。次應以此心供養門莊嚴世界。  
　　壇中觀白蓮　　妙色金剛莖 
　　八葉具須蕊　　眾寶自莊嚴 
　　常出無量光　　百千眾蓮繞 
　　其上復觀想　　大覺師子座 
　　寶王以挍飾　　在大宮殿中 
　　寶柱皆行列　　遍有諸幢蓋 
　　珠鬘等交絡　　垂懸妙寶衣 
　　周匝香花云　　及與眾寶云 
　　普雨雜華等　　繽紛以嚴地 
　　諧韻天妙聲　　而奏諸音樂 
　　宮中想凈妙　　賢瓶與閼伽 
　　寶樹王開敷　　照以魔尼燈 
　　三昧總持地　　自在之婇女 
　　佛波羅蜜等　　菩提妙嚴華 
　　方便作眾妓　　歌詠妙法音 
　　以我功德力　　如來加持力 
　　及以法界力　　普供養而住  
　　即誦大虛空庫明真言曰。  
　　唵誐誐那三婆嚩嚩日啰(二合)斛。  
　　誦三遍所生善愿皆得成就。  
　　次于壇中師子座上月輪中。觀唵字成本尊。于本尊前安么字。為意生金剛。右安賀(引)為計里枳羅金剛。后安蘇為愛樂金剛。左安佉為意氣金剛。于西北隅安嚩為意生金剛女。東北隅安日啰(二合)為計里枳黎金剛女。東南隅安薩為愛樂金剛女。西南隅安怛嚩(二合)為意氣金剛女。東門中安弱為色菩薩。南門中安吽為聲菩薩。西門中安鑁為香菩薩。北門中安斛(引)為味菩薩。外院西北角安素為時春菩薩。東北角安啰為時雨菩薩。東南角安多為時秋菩薩。西南角安薩怛鑁(三合)為時冬菩薩。次于畫像心安唵字。此字兩邊安弱字成本尊。即結鉤索鎖鈴等印迎請。  
　　二手金剛拳　　地輪反相鉤 
　　二風各正直　　右風屈如鉤 
　　結已誦真言　　以右風三招 
　　是為金剛鉤　　即誦真言曰  
　　唵嚩日啰(二合)矩勢弱。  
　　不易此前印　　二風面相合 
　　相蹙令如環　　是為金剛索  
　　真言曰。  
　　唵嚩日啰(二合)跛舍吽。  
　　不易于索印　　二風反相鉤 
　　是為金剛鎖　　即誦真言曰  
　　唵嚩日啰(二合)薩怖(二合)吒鑁。  
　　不改此前印　　二地及二風 
　　悉使面相合　　是為金剛鈴  
　　真言曰。  
　　唵嚩日啰(二合)健吒斛。  
　　由結金剛鉤　　即便降本尊 
　　由金剛索印　　能引于圣者 
　　由金剛鎖印　　便能令止住 
　　由結金剛鈴　　能悅喜諸圣  
　　次應獻閼伽。以金剛合掌印。平側向左。與真言俱以按其器然獻之。真言曰。  
　　唵跛啰么素佉舍也娑攞里多曩么帶嘌娑啰弭多曩么弭婆誐挽耽弱吽鑁斛系缽啰(二合)底車句素漫惹吝曩托。  
　　次以左金剛拳置腰側。右金剛拳仰當心。真言曰。  
　　斛嚩日啰(二合)薩怛鑁(三合)索啰多薩怛鑁(三合)  
　　即以金剛王印。以左拳為執弓勢。右為引箭勢。是為意生金剛印真言曰。  
　　唵嚩日啰(二合)薩怛吠(二合)吽。  
　　次以二金剛拳。右押左交臂抱胸。是為計里枳羅金剛印真言曰。  
　　唵嚩日啰(二合)計里吉黎。  
　　次以左金剛拳承右肘。右拳豎之如幢相。是為愛金剛印真言曰。  
　　唵羅日啰(二合)儗里斛。  
　　次以二拳各安腰側。是為意氣金剛印真言曰(左顧為之)  
　　唵嚩日啰(二合)蘗迷呬儞。  
　　次以前挽弓勢。稍向下柔軟為之。是為意生金剛女印真言曰。  
　　弱嚩日啰(二合)涅哩(二合)瑟致(二合)娑也計么吒。  
　　次如前抱勢柔軟為之。是為計里金剛女印真言曰。  
　　吽嚩日啰(二合)計里枳[口*(隸-木+士)]吽。  
　　次如前幢印。是為愛金剛女印真言曰。  
　　鑁嚩日啰(二合)抳薩么(二合)啰啰吒。  
　　次如前安二拳腰側。是為意氣金剛女印真言曰。  
　　斛嚩日啰(二合)迦迷失嚩(二合)哩怛囕(二合)  
　　次以嚩上散。是為時春印真言曰。  
　　唵嚩日啰(二合)布瑟閉(二合)  
　　次二下散。是為時雨印真言曰。  
　　唵嚩日啰(二合)度閉。  
　　次以縛以二空頭相捻。以安二目間。是為時秋金剛印真言曰。  
　　唵嚩日啰(二合)路計。  
　　次以二涂胸。是為時冬金剛印真言曰。  
　　唵嚩日啰(二合)巘提。  
　　次以前鉤。是為色印真言如前(已上同前唯女聲字為異)  
　　次如索。是為聲印真言如前。次如前鎖。是為香印。次如前鈴。是為味印。  
　　色真言曰。  
　　唵嚩日啰(二合)央句始弱。  
　　聲真言曰。  
　　唵嚩日啰(二合)跛勢吽。  
　　香真言曰。  
　　唵嚩日啰(二合)商迦[口*(隸-木+士)]鑁。  
　　味真言曰。  
　　唵嚩日啰(二合)健[齒*來]斛。  
　　次如前金剛王印。以右拳向身旋轉。三四高聲誦真言。便能振動十方世界。一切佛菩薩加持行人。速與悉地真言曰。  
　　吒抧吽若。  
　　次以所舞拳安于心上。即能安慰十方世界真言曰。  
　　吽吒抧斛。  
　　次結根本印誦百字真言。或七遍或三遍或一遍。不解其印誦本真言七遍。即頂上散印百字真言曰。  
　　唵嚩日啰(二合一)薩怛嚩(二合)三么耶么努播攞也(二)嚩日啰(二合)薩怛嚩(二合)底尾(二合)努播底瑟宅(二合二)涅哩(二合)住(茶護反)彌婆嚩(四)素睹使喻(二合)彌婆嚩(五)阿努啰訖睹(二合)彌婆嚩(六)素補使喻(二合)彌婆嚩(七)薩嚩悉朕(提寢反)彌缽啰(二合)也瑳(八)薩嚩羯磨素者彌(九)質多室唎(二合)藥句嚧(十)吽(十一)呵呵呵呵斛(引十二)薄誐鑁薩嚩怛他孽多嚩日啰(二合)么彌悶遮(十三)嚩日唎(二合)婆嚩(十四)摩訶三么也薩怛嚩(二合)惡(引十五)  
　　次以二手捧珠頂戴。然后卻至心誦。加持念珠千轉真言七遍真言曰。  
　　唵嚩日啰(二合)虞呬也(二合)惹播三么曳吽(引)  
　　次當與瑜伽所說念誦。四種念中應以金剛念誦最為相應。或萬或千下至一百八遍。或過于萬住心定數。已后一切時中取初數為定。數限畢已。復陳內外供養。奉獻閼伽求自意愿。復結三世勝印及誦本真言一遍。以印左旋一匝解所結界。復結初三磨耶印。置于頂上誦金剛解脫真言。奉送圣尊及其眷屬真言曰。  
　　唵嚩日啰(二合)薩怛嚩(二合)穆。  
　　奉送已。復結三昧耶印誦真言加持四處。灌頂被甲悅喜印等。出道場已于一切時但住大菩提心。或常持大印。即于現生得成等覺。何況諸果不成就耶。唯除不利益一切有情心。舍菩提心。余所求善愿無不克獲。  

 上一部：乾隆大藏經·西土圣賢撰集·佛說最勝妙吉祥根本智最上秘密一切名義三摩地分二卷  下一部：乾隆大藏經·西土圣賢撰集·金剛頂勝初瑜伽普賢菩薩念誦法經一卷 



  
乾隆大藏經·西土圣賢撰集·金剛王菩薩秘密念誦儀軌 
  