  第1376部～金剛頂瑜伽千手千眼觀自在菩薩修行儀軌經一卷         
   
  
   西土圣賢撰集·第1376部   
金剛頂瑜伽千手千眼觀自在菩薩修行儀軌經一卷   
唐大廣智三藏沙門不空奉詔譯      
 
 
　　 
 
金剛頂瑜伽千手千眼觀自在菩薩修行儀軌經  
　　我依瑜伽金剛頂經。說蓮華部千手千眼觀自在菩薩身口意金剛秘密修行法。行者應從瑜伽阿阇梨處。求受菩提心律儀戒入大曼荼羅。受灌頂。位勝解行地。舍身命財。勇猛精進。懷悲愍心。不厭生死。決定求證普賢菩薩身。歷侍諸佛。樂修勝義般若波羅蜜。具慈悲喜舍。饒益有情。或于山間勝地閑凈之處。或于清凈伽藍及舍利塔前。修治精室涂拭壇場。周匝懸幡上施天蓋。于壇西面安千手千眼觀自在菩薩像。持誦者于壇東對像。敷茅薦為座。或坐被腳小床。壇上分布曼荼羅。列諸圣位。置二閼伽滿盛香水。安四寶瓶于壇四角。每日取種種時花散于壇上。燒香涂香燈明飲食及諸果子。加持分布四邊供養。每入道場虔誠作禮。發露懺悔隨喜勸請回向發愿。即運心觀想。遍滿虛空一切如來。具諸相好皆入法界定。又觀自身住佛海會中。即結警覺一切如來印。二手各作金剛拳。檀慧相鉤。直舒進力二度。側相拄。真言以印三舉。真言曰。  
　　唵嚩日嚕(二合引)底瑟姹(二合)  
　　由結此印誦警覺真言。一切如來皆從定出。瑜伽者應作是思惟啟告諸佛。我身少慧少福沒于苦海。仗托諸佛威神之力。唯愿不舍大悲本愿。慈悲矜愍觀察護念。拔濟于我。彼一切如來各以神力加持護念。修瑜伽者獲無量福身心自在。  
　　次應禮四方如來請求加護。先禮東方阿閦如來等一切如來。瑜伽者即以全身委地。二手金剛合掌長舒頂上。以心著地至誠敬禮。真言曰。  
　　唵薩嚩怛他(去引)孽多(一)布(引)儒(鏃固反引)跛娑他(二合引)曩(引)夜(引)多么(二合引)南(二)[寧*頁]哩野(二合引)多夜(引)銘(三)薩嚩怛他(去引)孽多(四)嚩日啰(二合)薩怛嚩(二合)地瑟姹(二合)娑嚩(二合)[牟*含](引五)吽。  
　　由結舍身印及誦真言。奉獻供養禮敬故。瑜伽者由作此禮。乃至成佛常得金剛薩埵加持。令菩提心圓滿。  
　　次禮南方寶生如來等一切如來。如前展身委地。金剛合掌下當心。以額著地至誠禮敬。真言曰。  
　　唵薩嚩怛他(去引)孽多(一)布(引)惹(慈攞反引)鼻曬(引)迦(引)夜(引)多么(二合引)南(二)[寧*頁]哩野(二合引)多(上)夜(引)銘(三)薩嚩怛他(去引)蘗多(四)嚩日啰(二合)啰怛曩(二合)鼻詵(去)左娑嚩(二合)[牟*含](引五)怛[口*洛](二合)  
　　由結舍身印及誦真言。奉獻供養禮敬故。乃至成佛地地中。常得虛空藏菩薩受與灌頂福德圓滿具諸相好。當為三界法王。  
　　次禮西方無量壽如來等一切如來。如前展身。金剛合掌置于頂上。以口著地至誠敬禮。真言曰。  
　　唵薩嚩怛他(去引)蘗多(一)布(引)惹(慈攞反)缽啰(二合)[革*(卄/(ㄇ@人)/戊)]怛曩(引)夜(引)多么(二合引)南(二)[寧*頁]哩野(二合引)多(上)夜(引)銘(三)薩嚩怛他(去引)蘗多(四)嚩日啰(二合)達磨缽啰(合)[革*(卄/(ㄇ@人)/戊)]怛野娑嚩(二合)[牟*含](五引)紇唎(二合)  
　　由結舍身印及誦真言。奉獻供養禮敬故。乃至成佛常得觀自在菩薩加持。智慧圓滿轉妙法輪。  
　　次禮北方不空成就如來等一切如來。展身如前。金剛合掌置于當心。以頂著地至誠敬禮。真言曰。  
　　唵薩嚩怛他(去引)蘗多(一)布(引)惹(慈攞反引)羯么抳阿(去引)多么(二合引)南(二)[寧*頁]哩野(二合)多(上)夜(引)銘(三)薩嚩怛他(去引)蘗多(四)嚩日啰(二合)羯么矩嚕娑嚩(二合)[牟*含](引五)惡。  
　　由結舍身印及誦真言。奉獻供養禮敬故。乃至成佛常得金剛業菩薩加持。于一切佛世界。成就廣大供養業。  
　　然后結跏趺坐端身正念。不動支節閉目寂靜。入四無量心觀。即結定印。  
　　初入慈無量心定。以殷凈心。遍緣六道四生一切有情。皆具如來藏。備三種身口意金剛。以我修三密功德力故。愿一切有情等同普賢菩薩。如是觀已即誦大慈三摩地　真言曰。  
　　唵摩賀(引)昧(引)怛啰夜(三合引)娑頗(二合)啰。  
　　次應入悲無量心三摩地智。以悲愍心。遍緣六道四生一切有情。沉溺生死苦海不悟自心。妄生分別起種種煩惱隨煩惱。是故不達真如平等如虛空。超恒沙功德。以我修三密加持力故。愿一切有情等同虛空藏菩薩。如是觀已即誦大悲三摩地　真言曰。  
　　唵摩賀(引)迦嚕拏(上)夜(引)娑頗(二合)啰。  
　　次應入喜無量心三摩地智。以清凈心。遍緣六道四生一切有情。本來清凈猶如蓮華。不染客塵自性清凈。以我修三密功德力故。愿一切有情等同觀自在菩薩。如是觀已即誦大喜三摩地　真言曰。  
　　唵秫(詩律反)馱缽啰(二合)謨(引)娜娑頗(二合)啰。  
　　次應入舍無量心三摩地智。以平等心遍緣六道四生一切有情。皆離我我所離蘊界。及離能取所取于法平等。心本不生性相空故。以我修三密功德力故。愿一切有情等同虛空庫菩薩。如是觀已即誦大舍三摩地　真言曰。  
　　唵摩護(引)閉乞灑(二合引)娑頗(二合)啰。  
　　瑜伽者由修習四無量心定。誦四無量心真言。于未來所有人天種種魔業障難。悉皆除滅。身中頓集無量福聚。心得調柔堪任自在。  
　　次結金剛合掌印。二手十度右押左。互相交即成　真言曰。  
　　唵嚩日啰(二合引)惹(慈攞反)里。  
　　由結金剛合掌印。速得滿足十波羅蜜。得十自在。  
　　次結金剛縛印。即以前印十度外相叉。作拳即成　真言曰。  
　　唵嚩日啰(二合)滿馱。  
　　由結金剛縛印。瑜伽者速得十地滿足。  
　　次結摧十種障金剛縛印。如前金剛縛。以印三度掣拍心上。即成　真言曰。  
　　唵嚩日啰(二合)滿馱怛啰(二合)吒。  
　　由結此印。能摧滅心中十種惑障。則顯現發揮身口意金剛。  
　　次結金剛遍入印。如前金剛縛印。禪智屈入掌。各捻戒方。置于心上　真言曰。  
　　唵嚩日啰(二合引)吠(微閉反)舍惡。  
　　由結此印。瑜伽者身中三密金剛皆得順伏。加持不散。  
　　次結金剛拳三昧耶印。如前金剛遍入印。進力屈拄禪智背。即成　真言曰。  
　　唵嚩日啰(二合)母瑟置(二合)鑁。  
　　由結金剛拳三昧耶印。身口意金剛合為一體。修瑜伽者速得一切成就。  
　　次結三昧耶印。如前金剛縛。直豎忍愿相合即成。誦真言三遍　真言曰。  
　　唵三(去)么野娑怛鑁(三合)  
　　即觀自身等同金剛薩埵。處在月輪。又觀金剛薩埵在身前。如鏡中像。與身相對等無有異。由結此印誦真言觀念相應故。即得于一切印為主宰。  
　　次結大三昧耶真實印。二手金剛縛。忍愿屈入掌面相合。檀慧禪智。直豎相合以忍愿頭。頻觸心上　真言曰。  
　　唵三(去)么野斛(引)素啰多娑怛鑁(三合)  
　　由結此印警覺瑜伽者身中金剛薩埵。以威神加持行者。速得成就普賢菩薩身。  
　　次結三世勝菩薩印。二手各作金剛拳。右手加左手上。檀慧反相鉤。直豎進力。安印當心。誦真言三遍　真言曰。  
　　唵遜婆(去一)[寧*頁]遜婆(去引)吽(短聲后同二)疙啰(二合)釁拏(二合)疙啰(二合)釁拏(二合)吽(三)疙啰(二合)釁拏(二合)跛野吽(四)阿(上引)曩野斛(引)婆(去)誐鑁嚩日啰(二合)吽(并短聲)發吒。  
　　即入金剛忿怒威光熾盛三世勝三摩地。此菩薩有四面。皆忿怒。八臂各執器仗。左足踏烏摩。如丁字勢立。遍身火焰炯燃如劫災火。此即三世勝圣者三摩地觀也。修行者應住菩提心。深起悲愍。滅除內外人天等障。即以印左轉三匝辟除障者。便右轉三匝隨意大小結為方隅界。即印心額喉頂。各誦一遍頂上散印。  
　　由結此印誦真言。住此忿怒三摩地。身心所有煩惱業障。以金剛猛利。慧火焚燒悉盡。  
　　次結蓮華三昧耶印。如前金剛縛。檀慧禪智豎相合。置于口上誦真言曰。  
　　唵嚩日啰(二合)跛娜么(二合)三(去)么野娑怛鑁(三合)  
　　瑜伽者作是思惟。我今此身等同觀自在菩薩。想左手當心執蓮華。右手作開敷華勢。住圓滿月輪中了了分明。由結此印誦真言加持故。一切三摩地一切方便般若波羅蜜。速得成就。  
　　次結三摩地印。如前金剛縛。仰安跏趺上。進力屈中節豎拄背。禪智橫相拄于進力上。即誦真言曰。  
　　唵三(去)么地跛娜銘(二合)紇哩(入引二合)  
　　瑜伽者端身正坐儼然不動。想自身在一切如來海會。觀一一佛身微細由如胡麻。相好具足了了分明。即入觀自在菩薩觀智。作是思惟。一切法本來清凈我亦清凈。于世間貪愛清凈故。則嗔恚清凈。于世間塵垢清凈故。則一切罪清凈。于世間一切法清凈故。則一切有情清凈。于世間般若波羅蜜多清凈故。則薩婆若清凈。  
　　瑜伽者作是觀已。身心豁然清凈。即誦通達心真言曰。  
　　唵唧多(上)缽啰(二合)底(丁以反)吠(微閉反引)鄧迦嚕(引)弭。  
　　瑜伽者誦無限數。當證二無我。顯現如來藏。證圓滿菩提心。即誦菩提心真言曰。  
　　唵冒(引)地唧多(上)母多跛(二合)娜夜(引)弭。  
　　即閉目澄心。觀自身中正當胸間。有圓滿清凈潔白滿月。一心專注更不易緣。于圓明上想有八葉蓮華。于蓮華胎中觀紇哩(二合)字。如紅頗梨色。即誦加持蓮華真言曰。  
　　唵底瑟姹(二合)跛娜么(二合)  
　　想其蓮華漸舒漸大。乃至遍滿小千世界及中千世界大千世界。其華具大光明。照曜六道眾生滅除一切苦惱。彼等獲得安樂悅喜。即誦引蓮華真言曰。  
　　唵娑頗(二合)啰跛娜么(二合)  
　　復想是蓮華漸斂漸小。量等己身。即誦斂蓮華真言曰。  
　　唵僧(去)賀啰跛娜么(二合)  
　　又想空中一切如來。悉皆入此蓮華中。合為一體。其蓮華變成觀自在菩薩。身紅玻梨色坐蓮華臺上。首戴寶冠冠中有化佛。了了分明。以決定心如是觀已。即誦自身成本尊瑜伽真言曰。  
　　唵嚩日啰(二合)達謨(引)含。  
　　由誦此真言加持故。瑜伽者自身與本尊身。等無有異。  
　　次結加持印。如前金剛縛。進力合豎屈如蓮葉。禪智并豎即成。以印加持四處。所謂心額喉頂。各誦一遍　真言曰。  
　　唵嚩日啰(二合)達么(引)地瑟姹(二合)娑嚩(二合)[牟*含](引)  
　　由結此印加持故。修行者威德自在離諸障難。本尊瑜伽速得成就。  
　　次結佛寶冠灌頂印。如前金剛縛。忍愿直豎。進力相拄如蓮葉。安于額上。誦真言三遍。  
　　真言曰。  
　　唵怛他(去引)蘗多達么吽(引)  
　　由結此印及誦真言。則獲得無量壽如來寶冠灌頂。  
　　次結蓮華鬘印。二手各作蓮華拳。當額如系鬘。相繞三匝。即分頂后。亦繞三匝。兩邊徐徐下。如垂帶勢。從檀慧度。次第舒散十度。誦真言曰。  
　　唵跛娜么(二合)么(上引)黎達么紇哩(二合入引)[牟*含]。  
　　由結蓮華鬘印。當得為蓮華部中法王。  
　　次結金剛甲胄印。二手各作金剛拳。直舒進力。于二度端想唵砧(讁簪反)二字。即誦被甲胄真言曰。  
　　唵嚩日啰(二合)迦嚩左嚩日哩(二合引)矩嚕嚩日啰(二合)嚩日啰(二合)含。  
　　隨誦真言。以進力二度。初于心上相繞三匝。分至背后亦相繞。還卻至臍相繞。次繞右膝。還至臍背相繞。次至腰后。卻至心前。次繞右肩。次繞左肩。次至喉。復至頸后。至額前。后至腦后。每處皆相繞三匝。如前徐徐兩邊下。如垂帶勢。從檀慧度次第散十度。便以二手旋拳如舞。當心三度拍掌。即誦拍掌真言曰。  
　　唵跛娜么(二合)睹史野(二合)斛(引)  
　　由結金剛甲胄印乃至成佛。于一切處一切生。常被大慈金剛甲胄莊嚴身心。求世出世間悉地速疾成就。內外諸障毗那夜迦不能侵嬈。由誦真言金剛拍掌故。一切圣眾悉皆歡喜。  
　　次于下方空中想憾(胡感反)字。其字如染玄色。漸舒漸廣成大風輪。于風輪上想[牟*含](摸感反)字。白色。漸引漸大與風輪相稱。變為水輪。于水輪上想缽啰(二合)字。金色。稱其水輪成一金龜。于龜背上想素字。變為妙高山。四寶所成。又想劍(平)字。變成金山。七重圍繞。則于妙高山上虛空中。想毗盧遮那佛。遍身毛孔流出香乳雨。澍七山間以成八功德香水乳海。于妙高山頂上。想有八葉大蓮華。于蓮華上有八大金剛柱。成寶樓閣。于蓮華胎中想紇哩(二合)字。從字流出大光明。遍照一切佛世界。所有受苦眾生遇光照觸皆得解脫。于此大光明中。涌出千手千眼觀自在菩薩。具無量相好熾盛威德。十波羅蜜菩薩周匝圍繞。八供養菩薩各住本位。于寶樓閣四隅。有白衣。大白。多羅。毗俱胝等四大菩薩。各與無量蓮華部眾前后圍繞。諸天八部以為眷屬。如是觀想無量圣眾及本尊。極須分明勿令忘失次第。  
　　即結才發意轉法輪菩薩印。二手各作金剛拳。進力檀慧相鉤結。即誦真言曰。  
　　唵嚩日啰(二合)斫訖啰(二合)吽[口*弱]吽鑁斛(引)  
　　即以印置于身前壇上。即成蓮華部世調伏大曼荼羅。以印安于心上。即自身成大曼荼羅。以印觸本尊像。彼像或畫或銅或塑。皆成大曼荼羅。以印置身前空中。即滿虛空界成大曼荼羅。修行者設有越法。誤失三業破三昧耶戒。由結此印誦真言加持故。能除諸過皆得圓滿。  
　　次結普請警覺一切圣眾印。如前金剛縛。直豎忍愿。進力屈如鉤即成。瑜伽者應以清雅梵音。誦警覺圣眾真言遍。警覺本尊并十波羅蜜菩薩蓮華部圣眾　真言曰。  
　　阿(去引)夜(引)呬(馨異反)試伽囕(二合轉舌呼)素蘗跢(引)枳娘(二合)吠(微閉反)誐多(入聲)一缽羅(二合)拏(上引)弭旦(得安反)帝嚩啰薩怛嚩(二合)尾訖啰(二合)么(入聲引二)迦嚕(引)呬薩鋑嚩啰娜(引)摩賀(引)么攞(引入聲三)阿(上)贊拏迦(引)薩怛嚩(二合)尾秫(詩律反)地迦(引)啰迦(引上四)怛怛[口*(隸-木+匕)](二合)難底(丁以反后同)啰閻底(同上)羅閻(五)尾啰閻尾啰閻(六)阿啰啰訖哩(二合)播(引七)么野娑嚩(二合)賀(引)  
　　便結善召集佛菩薩印。即分前印。胸前交臂右押左。以忍禪愿智彈指。即想左手拓金剛干稚。右手執獨股金剛杵。捶擊聲徹十方世界。諸佛菩薩一切圣眾。聞已皆悉集會于曼荼羅上空中。瑜伽者即住觀自在菩薩三摩地。即誦蓮華部一百八名贊。普禮一切圣眾誦贊嘆曰。  
　　惹(自攞反)野睹沒哩(二合鼻聲)拏(上引)羅餉佉惹(準上)吒計舍迦羅(引)跛馱囕(一)缽娜么(二合)嚩[口*朗](引)誐拽瑟置(二合)怛啰(二合)野寧(引)怛啰(二合)娑賀娑啰(二合)步簪(自含反二)娑怛多那莫娑訖哩(三合)妒(引)秕尾儞野(二合引)馱啰禰(引)嚩誐喃(三)阿賀么(上)嚩路(引)枳帝(引)濕嚩(二合)啰麌囕娑多(上)單缽啰(二合)拏多(入聲四)跛娜么(二合)啰(引)誐[寧*頁](寧逸反)么(上)藍(五)迦(引)么(上)啰(引)誐母答[牟*含](六)路(引)迦曩(引)他曼馱銘(引七)薩嚩秫(詩律反)馱悉地野(三合)左(八)  
　　次結馬頭明王鉤印。二手金剛嚩。進力屈如鉤。向身招之。誦真言三遍　真言曰。  
　　唵賀野疙哩(二合引)嚩(一)摩賀(引)跛娜莽(二合)矩舍(引二)羯啰灑(二合)野試(引)伽囕(二合三)薩嚩跛娜么(二合)矩攞三(去)么琰(引四)跛娜莽(二合)矩舍馱啰(五)吽(引)[口*弱](六)  
　　由結此印請召。一切圣眾皆來集會。  
　　次結不空罥索菩薩印。二手蓮華合掌。進力禪智金剛縛。右手智度入左手虎口中。即誦真言曰。  
　　唵阿(上)謨(引)伽(去)跛娜么(二合)播(引)舍(一)矩嚕(二合引)馱(引)羯啰灑(二合)野(二)缽啰(二合)吠(微閉反引)舍野(三)么賀跛輸(上)跛底(丁以反四)焰么嚩嚕拏(上)矩吠(同前音引)啰(五)沒啰(二合)憾么(二合)吠(引)灑馱啰(六)跛娜么(二合)矩攞三(去)么琰(引七)吽(引)吽(引八)  
　　由結此印。一切圣眾皆成引入大曼荼羅。  
　　次結蓮華鎖菩薩印。二手蓮華合掌。進力禪智金剛嚩。各相捻如環。即誦真言曰。  
　　唵跛娜么(二合)娑怖(二合引)吒滿馱(一)薩嚩跛娜么(二合)矩羅(二)三(去)么夜(引)熾(引)伽囕(二合三)吽(引)鑁(四)  
　　由結此印。一切圣眾以大悲本誓。于道場中各依本位。堅住不散。  
　　次結蓮華俱摩羅印。二手蓮華合掌。禪智屈入掌。各置檀慧戒方度間。即誦真言曰。  
　　唵殺穆佉(一)娑曩得矩(二合)么(引)啰(二)吠(準前音引)灑馱啰(三)跛娜么(二合)件吒夜(引)吠(引)舍野(四)薩嚩跛娜么(二合)矩攞三(去)么琰(引五)薩嚩母捺囕(二合引)滿馱野(六)薩嚩悉馱喻(引)銘(引)缽啰(二合)泄嗟(七)跛娜么(二合引)吠(引)舍惡惡惡惡(八)  
　　由結此印誦真言三遍。一切圣眾皆大歡喜。  
　　次獻閼伽香水。二手捧閼伽器。當額奉獻。誦真言七遍。想浴一切圣眾雙足。真言曰。  
　　娜莫三(去)滿多母馱(引)南(引一)唵誐誐曩(二)三(去)么(引)穇么娑嚩(二合)賀(引)  
　　瑜伽者獻閼伽時。心中所希望事。即發愿啟白圣者。我所求悉地愿速成就。  
　　次結蓮華喜戲菩薩印。二手蓮華合掌。禪智并豎微開。安于心上即成。瑜伽者觀想自身等同喜戲菩薩。想從心中流出無量喜戲菩薩。供養本尊及一切圣眾。  
　　蓮華喜戲真言曰。  
　　唵跛娜么(二合)邏(引)細啰(引)誐野(一)摩賀(引)禰(引)尾(二)啰(引)誐布(引)惹(自攞反引)三(去)摩野吽(引三)  
　　由結此印誦真言供養故。不久獲得如來地。住法圓現法樂住。證成無上菩提。  
　　次結蓮華鬘菩薩印。即以前印舒臂向前。與自額臍。運想從額流出無量蓮華鬘菩薩。供養本尊及一切圣眾。  
　　蓮華鬘真言曰。  
　　唵跛娜么(二合)么(上引)黎(一)鼻詵(去)左(引)鼻曬(引)迦(二)布(引)惹(慈攞反引)三(去)么野吽(引三)  
　　由結此印誦真言供養故。獲得相好具足。當為三界法王。  
　　次結蓮華歌贊菩薩印。即以前印下至當臍。蓮華合掌。徐徐漸上至口。以印從口向前下瀉。想從口流出無量蓮華歌贊菩薩。供養本尊及一切圣眾。  
　　蓮華歌贊真言曰。  
　　唵跛娜么(二合)儗(霓以反引)帝(一)誐(引)娜儗(準前引)多(一)布(引)惹(自攞反)三(去)么曳(引)吽(引三)  
　　由結此印誦真言供養故。不久當具六十四種梵音四無礙辯。能于無量世界轉大法輪。  
　　次結蓮華舞菩薩印。二手各作蓮華拳。先于胸右互相旋轉如舞。次于胸左亦互相旋轉如舞勢。次于頰右次于頰左。如前旋轉誦真言不間斷。末后蓮華合掌置于頂上。想從頂流出無量蓮華舞菩薩。供養本尊及一切圣眾。  
　　蓮華舞真言曰。  
　　唵跛娜么(二合)[寧*頁]嘌(二合)底曳(二合一)薩嚩布(引)惹(準前引二)缽羅(二合)[革*(卄/(ㄇ@人)/戊)]多曩三(去)么曳吽(引三)  
　　由結此印誦真言供養故。當得三種迅疾意成身。剎那頃于無量世界。作神通游戲。利樂有情廣作佛事。  
　　次結蓮華焚香菩薩印。二手蓮華合掌。覆二掌向下散。想從印流出妙香云海。遍周法界。普供養一切如來海會。  
　　蓮華焚香真言曰。  
　　唵跛娜么(二合)度(上引)跛布(引)惹(引)三(去)么曳(一)缽啰(二合)賀攞(二合引)娜野(二)跛娜么(二合)矩羅娜以帝(三)摩賀誐抳計(四)跛娜么(二合)啰底吽(引五)  
　　由結此印供養故。獲得如來無礙金剛解脫智。  
　　次結蓮華華供養菩薩印。二手蓮華合掌。向上如散華勢。運想從印流出種種天妙華。普供養一切如來海會。  
　　蓮華華供養真言曰。  
　　唵補澀跛(二合)布(引)惹(引)三(去)么曳(一)跛娜么(二合)嚩(引)悉[寧*頁](二)摩賀(引)室哩(二合)曳(三)跛娜么(二合)矩羅缽啰(二合)底賀哩(四)薩嚩(引)啰攤(二合引)娑(去引)馱野吽(引五)  
　　由結此印供養故。獲得百福莊嚴無邊受用身。  
　　次結蓮華燈燭菩薩印。二手蓮華合掌。禪智豎相。運想從印流出無量摩尼燈光。普照一切佛剎。  
　　蓮華燈燭真言曰。  
　　唵儞(引)跛布(引)惹(引)三(去)么曳(一)跛娜么(三合)炬羅遜娜哩(二)摩賀怒(引)底野(二合引)路(引)揵散惹曩野(三)跛娜么(二合)薩啰娑嚩(二合)底吽(短聲四)  
　　由結此印誦真言供養故。獲得如來清凈五眼。  
　　金剛頂瑜伽千手千眼觀自在菩薩修行儀軌經卷上金剛頂瑜伽千手千眼觀自在菩薩修行儀軌經卷下。  
　　開府儀同三司特進試鴻臚卿肅國公食邑三千戶賜紫贈司空謚大鑒正號大廣智大興善寺三藏沙門不空奉　詔譯 
。  
　　次結蓮華涂香菩薩印。二手蓮華合掌。當胸上分散。如涂香勢。想從印中流出涂香云海。普遍供養一切如來海會。即誦蓮華涂香真言曰。  
　　唵巘馱布(引)惹(慈攞反引)三(去)么曳摩賀跛娜么(二合)矩羅(二)際致矩嚕(三)薩嚩羯么(引)抳謎(四)跛娜么(二合)悉地吽(引五)  
　　由結此印誦真言供養故。獲得戒定慧解脫解脫知見五分法身。  
　　次結檀波羅蜜菩薩印。右手仰掌。屈愿度與智度相捻。余度皆舒。即誦真言曰。  
　　唵婆誐嚩底(丁以反)娜(引)曩(引)地跛帝尾娑[口*栗](二合)惹布(引)羅野娜(引)難娑嚩(二合)賀。  
　　由結此印誦真言三遍。即滅無量劫慳吝業種。獲得三種施福。所謂資生施。無畏施。法施即檀波羅蜜圓滿。現生獲得富饒。資緣具足心得自在。壽命長遠。  
　　次結戒波羅蜜菩薩印。二手內相叉。禪智直豎。即誦真言曰。  
　　唵試(引)攞馱(引)哩抳婆誐嚩底(丁以反)吽(引二)郝。  
　　由結此印誦真言三遍。即滅無量劫破戒業種。獲得三種戒功德。所謂律儀戒。攝善法戒。饒益有情戒。即戒波羅蜜圓滿。常以戒香莊嚴身口意業。所有違犯四重禁。苾芻苾芻尼犯八他勝罪。悉皆清凈。當來隨愿得生凈妙佛剎。  
　　次結忍波羅蜜菩薩印。準前戒波羅蜜印。以進力相合如針。禪智并豎。即誦真言曰。  
　　嚩婆誐嚩底乞鏟(二合引)底馱(引)哩抳吽發吒。  
　　由結此印誦真言三遍。則滅無量劫嗔恚業種。獲得三種忍功德。所謂害怨耐忍。安受苦忍。諦察法忍。則忍辱波羅蜜圓滿。儀容端嚴令人樂見。不相憎嫉皆來親附。勝解尤深隨念變化。  
　　次結精進波羅蜜菩薩印。準前忍波羅蜜印。進力坼開即成真言曰。  
　　唵尾(微一反引)哩野(二合)迦里吽尾(準前音引)哩裔(二合)尾(微一反引)哩裔(二合)娑嚩(二合)賀。  
　　由結此印誦真言三遍。即滅無量劫懈怠懶惰業種。獲得三種精進。所謂被甲精進。攝善法精進。利樂有情精進。則精進波羅蜜圓滿。身心安樂離諸疾疹無有苦惱。修世出世福智愿皆得成辦。  
　　次結禪波羅蜜菩薩印。即結跏趺坐。左手仰掌于加趺上。以右手仰于左手上。以禪智二度甲相拄。即誦真言曰。  
　　唵婆誐嚩底薩嚩播(引)賀(引)哩抳摩賀(引)柰(引)底曳(二合引)吽(引)吽(引)吽(引)吽(引)發吒。  
　　由結此印誦真言三遍。即滅無量劫散亂業種。獲得三種靜慮。所謂安住靜慮。引發靜慮。辦事靜慮。即禪波羅蜜圓滿。身心輕利所修神通速得成就。諸魔不能侵擾。一切業障悉皆消滅。  
　　次結般若波羅蜜菩薩印。左手平舒五指。仰置心下。以右手覆于左手上。即誦真言曰。  
　　唵地(引一)室哩(二合引)輸嚕(二合)多尾惹曳娑嚩(二合)賀。  
　　由結此印誦真言三遍。即滅無量劫愚癡業種。獲得三種慧。所謂人空無分別慧。法空無分別慧。俱空無分別慧。則般若波羅蜜圓滿。獲得聰明智慧。悟解世間出世間法。博達五明甚深義理。  
　　次結方便波羅蜜菩薩印。右手慧方握智度。左手檀戒握禪度。二手相博忍愿相背直豎如針。進力平舒側相拄。即誦真言曰。  
　　唵摩賀(引)每(引)怛啰(二合)唧帝娑嚩(二合)賀。  
　　由結此印誦真言三遍。即滅無量劫無善巧方便業種。獲得二種方便善巧。所謂回向方便善巧。拔濟有情方便善巧。即方便波羅蜜圓滿。修持世間六波羅蜜。由此印真言瑜伽相應。少施功業福德廣多。疾得成就。皆至究竟成無上菩提資糧。  
　　次結愿波羅蜜菩薩印。右手直豎五度。以掌向外作施無畏勢。即誦真言曰。  
　　唵迦嚕抳(尼貞反)賀賀賀糝。  
　　由結此印誦真言三遍。即滅無量劫惡愿業種。獲得二種勝愿。所謂求無上菩提愿。利樂有情愿。即愿波羅蜜圓滿。從初發心乃至成佛。于其中間。所求世間出世間殊勝上愿皆得圓滿。  
　　次結力波羅蜜菩薩印。準前戒波羅蜜印。禪智進力忍愿皆豎。頭相合。即誦真言曰。  
　　唵娜么[寧*頁]母儞帝吽(引)賀賀賀吽(引)弱。  
　　由結此印誦真言三遍。即滅無量劫于世出世劣意業種。獲得二種力。所謂思擇力。修習力。于諸對治法。伏得諸煩惱斷諸惑障。修道時決定勝解。一切天魔惡友不能移易。獲得不退轉。  
　　次結智波羅蜜菩薩印。二手外相叉作拳檀慧直豎。互交少分。屈進力頭相拄令圓。忍愿直豎頭相合。即誦真言曰。  
　　唵么么枳娘(二合引)曩迦哩吽(引)娑嚩(二合)賀。  
　　由結此印誦真言三遍。即滅無量劫俱生我執種俱生法執種。獲得二種受用智。所謂受用法樂智。成就有情智。斷二種障。所謂煩惱障。所知障。證得一切法如幻如陽焰如夢如影像如谷響如光影如水月如變化如因陀羅網如虛空。不久滿足十地。住法云地為大法師。  
　　次結白衣觀自在菩薩印。二手內相叉作拳。豎進力頭相拄令圓。禪智并豎誦真言曰。  
　　曩謨啰怛曩(二合)怛啰(二合)夜(引)野(一)娜莫阿(去引)哩野(二合引)嚩路(引)枳帝濕嚩(二合)啰(引)野(二合二)冒(引)地薩怛嚩(二合引)野(三)摩訶薩怛嚩(二合引)野(四)摩賀(引)迦(引)嚕抳迦(引)野(五)娜啰舍(二合)曩娑缽(二合)舍曩(引)毗琰(二合引)嚩(引六)室啰(二合)嚩拏(鼻音)娑么(二合)啰抳(尼整反引)曩嚩(引)寫(引)嚩拏(七)薩嚩薩怛嚩(二合引)南(引八)薩嚩弭野(二合引)地(上)吉蹉(上)迦(九)怛儞也(二合)他(去引十)羯[齒*來]尾羯[齒*來]羯征羯[齒*來](十一)羯吒尾羯吒羯征羯[齒*來](十二)婆(去)誐嚩底(丁以反)尾惹曳(引)娑嚩(二合)賀。  
　　由結此印誦真言七遍。蓮華部母圣者加持故。諸魔毗那夜迦不得其便。從初作先行時。乃至求成就時。念誦遍數奉獻此尊。掌持設令出念誦處。設誤失三業破三昧耶戒。所有念誦功課。定充先行成就數。功不虛棄。克獲悉地。或有惡人無辜作留難者。想彼人在瑜伽者足下。誦真言二十一遍。所有作留難者。悉皆消散。慈心相向不能障礙。  
　　次結大白觀自在菩薩印。二手內相叉。進力二度合豎微開。禪智并豎即成。真言曰。  
　　曩謨啰怛曩(二合)怛啰(二合)夜(引)野(一)娜莫阿(去引)哩野(二合引)嚩路(引)枳帝濕嚩(二合)啰(引)野(二)冒(引)地薩怛嚩(二合引)野(三)摩賀(引)薩怛嚩(二合引)野(四)摩賀(引)迦(引)嚕抳迦(引)野(五)怛儞也(二合)他(去引六)濕吠(二合引)帝(引七)濕吠(二合)黨(引)霓(引八)濕吠(二合)多(上)部惹(慈攞反九)濕吠(二合)多嚩(無撥反)悉怛隸(三合引十)濕吠(二合)多么(上引)隸(引十一)啰楞(去聲呼)訖哩(二合)帝(引十二)惹(慈攞反)曳(引)尾惹(準上)曳(引十三)阿(上)爾帝(引)阿(上)啰(引)爾帝(十四引)薩嚩悉馱娜莫娑訖哩(三合)帝(引十五)呬(馨異反)里弭里枳里(十六)捺啰舍(二合)野娑(去引)馱野娑嚩(二合引)賀(十七)  
　　由結此印誦真言三遍。無量劫積集十不善黑業。悉皆消滅。一切善品白法無漏圓寂。皆得圓滿。瑜伽者真言久修持。忽生疑惑。欲知未來成不成善惡之事。于欲眠寢時。以衣覆頭。以右手右旋摩其面。誦此大白真言二十一偏。即右脅而臥。離諸思想唯觀念大白觀自在菩薩。睡已須臾頃。即夢見老人或見國王凈行。見白衣少年婦人。或見華果種種吉祥勝事。當知未來克獲成就殊勝吉祥。若夢中見旃陀羅。身著垢弊破衣服。或見女人丑惡形容。或見不吉祥之物。當知所求事不成必有障礙。  
　　次結多羅菩薩印。準前大白印。進力頭相合如針即成。真言曰。  
　　曩謨啰怛曩(二合)怛啰(二合)夜(引)野(一)娜莫阿(去引)哩野(二合引二)嚩路(引)枳帝濕嚩(二合)啰(引)野(三)冒(引)地薩怛嚩(二合引)野(四)摩賀(引)薩怛嚩(二合引)野(五)摩賀(引)迦(引)嚕抳迦(引)野(六)怛儞也(二合)他(去聲引七)唵跢(去引)[口*(隸-木+士)](彈舌呼后同八)咄跢(去引)[口*(隸-木+士)](九)咄咄[口*(隸-木+上)]娑嚩(二合)賀(十)  
　　由結此印誦真言三遍。助本尊力。令修瑜伽者于諸有情。大悲尤深速獲成就。  
　　次結秘句胝菩薩印。準前多羅印。進力微屈如蓮葉即成真言曰。  
　　曩莫薩嚩怛他(去引)蘗帝(引)毗喻(二合一)啰曷(二合)毗藥(二合)三(去)藐三(去)母弟(引)毗藥(二合二)唵婆野曩(引)舍[寧*頁](三)怛啰(二合引)薩[寧*頁]怛啰(二合引)娑野怛啰(二合引)細(四)鼻哩(二合)矩胝怛胝(五)吠(微閉反引后同)怛胝吠(準上反)怛胝(六)吠(引)啰胝吠(引)啰胝(七)濕吠(二合)帝惹致[寧*頁]娑嚩(二合引)賀(八)  
　　由結此印誦真言三遍。獲得威德自在。諸障魔業不能侵擾。  
　　次結本尊千手千眼觀自在菩薩根本印。二手金剛合掌。以忍愿二度相合。檀慧禪智四度坼開。各直豎即成。誦根本陀羅尼曰。  
　　曩謨(引)啰怛曩(二合)怛啰(二合)夜(引)野(一)娜莫阿(去引)哩野(二合引)嚩路(引)枳(雞以反)帝濕嚩(二合下無撥反)啰(引)野(二)冒(引)地薩怛嚩(二合引)野(三)摩賀(引)薩怛嚩(二合引)野(四)摩賀(引)迦(引)嚕抳(尼貞反)迦(引)野(五)摩賀(引)尾(引)啰(引)野(六)娑(上聲諸同)賀娑啰(二合引)乞灑(二合引)野(七)娑賀娑啰(二合)室哩(二合引)灑(引)野(八)娑賀娑啰(二合)播(引)娜(引)野(九)娑賀娑啰(二合)爾(慈以反引)賀嚩(二合引)野(十)娑賀娑啰(二合)步惹(自攞反引)野(十一)曀呬婆(去)誐刎(十二)阿(去引)哩野(二合引)嚩路(引)枳(準前音)帝濕嚩(二合)啰(十三)鄔疙啰(二合)阿(上)底庾(二合)疙啰(二合十四)摩賀(引)塢疙啰(二合十五)摩賀(引)曩(引)那(十六)枳里枳里枳里枳里(十七)弭里弭里弭里弭里(十八)唧里唧里唧里唧里(十九)曩跓(胝魯反)曩跓(準上)曩跓曩跓(二十)訖啰(二合)娑(上聲下同)訖啰(二合)娑訖啰(二合)娑訖啰(二合)娑(二十一)矩嚕(轉舌下同)矩嚕矩嚕矩嚕(二十二)曀醯(去引)呬(二十三)摩賀(引)尾(引)啰(二十四)么(上)懶娜娜(二十五)尾(引)哩演(二合引)娜娜(二十六)薩嚩迦(引)[牟*含](引)銘缽啰(二合)拽蹉(二十七)試(引)伽囕(二合重聲呼)嚩陜銘(二十八)啰(引)瑟吒(二合)啰瑟鹠(二合轉舌呼)娑啰(引)惹(自攞反)競矩嚕(二十九)娑(上)賀娑啰(二合)步(引)惹(準上三十)娑賀娑啰(二合)尾(引)啰(三十一)路(引)髻(引)濕嚩(二合)啰娑(去引)馱野(三十二)娑娜(引)悉朕(地淫反)銘婆(去)嚩(三十三)嚩啰努(引)婆(去)嚩(三十四)阿麌嚕(引)婆嚩(引)弭(三十五)唵(引)曩謨(引)窣堵波(三合)帝婆(去)誐刎(三十六)阿(去引)哩野(二合引)嚩路(引)枳帝(引)濕嚩(二合)啰(三十七)缽啰(二合)沒地野(二合)缽啰(二合)枲(引)娜[牟*含](三十八引)嚩啰努(引)么么(三十九)婆(去)嚩(引)呬娑嚩(二合引)賀(引四十)  
　　誦此陀羅尼七遍已。頂上散印。由結根本印誦此陀羅尼。能作四種成就。事一者息災。二者增益。三者降伏。四者敬愛鉤召等所有希望。世間出世間果報。皆得滿愿。本教中所不說成就法者。用蓮花部中法。對此像前作必獲成就。  
　　次結加持念珠印。即取蓮子念珠安于掌中。合掌當心誦凈珠真言。加持七遍。真言曰。  
　　唵尾嚧(引)左曩(引)么攞娑嚩(二合引)賀。  
　　即捧珠頂戴。然后以左手禪戒二度捻珠。右手智方二度捻珠。余六度直豎當心。相去二三寸許。以千轉真言加持七遍。真言曰。  
　　唵嚩日啰(二合)獄呬野(二合)惹(自攞反引)跛三(去)么曳(引)吽(引)  
　　即以二手各聚五度。如未敷蓮華。以智方二度移珠。誦千手千眼陀羅尼一遍。與娑嚩(二合)賀字齊聲移一珠。如是念誦不緩不急。不應出聲稱呼。真言字令一一分明。寂靜念誦離諸散亂。一心專觀本尊勿緣異境。或百或千常定其數。念誦畢已捧珠頂戴。至誠發愿安珠本處。修瑜伽者為求無上菩提。發大凈信念念精誠。于諸有情深起悲愍拔濟之心。于自希望成就悉地行愿。以決定心志不移易。晝夜精勤不憚劬勞。從初作先行念誦承事時。乃至求悉地成就時。時不應問斷處所不移易。遍數不應闕。于一精室四時三時精誠念誦。對本尊像前。常辦外供養物隨自力分不令間斷。如是依教修習。不久當獲廣大成就。如是觀智念誦畢已。復結本尊印誦根本陀羅尼三遍。  
　　不解此印誦蓮華部百字真言一遍。頂上散印真言曰。  
　　唵跛娜么(二合)薩怛嚩(二合一)三(去)么野么努(鼻)播(引)攞野(二)跛娜么(二合)薩怛嚩(二合三)怛吠(二合引)怒(引)跛底瑟姹(二合四)沒哩(二合)濯(重聲呼引)銘婆(去)嚩(五)素妒(引)數(引)銘婆嚩(六)阿努(鼻)啰訖妒(二合引)銘婆嚩(七)素報(引)數(引)銘婆嚩(八)薩嚩悉地淫(二合上聲)銘缽啰(二合)拽磋(九)薩嚩羯磨素左銘(十)唧多(上)室哩(二合)藥矩嚕(十一)吽(引)賀賀賀賀斛(引)婆(去)誐鑁(十二)薩嚩怛他(去引)孽多(十三)跛那么(二合)么(上引)銘門(上聲)左(十四)跛娜弭(二合引)婆(去)嚩(十五)摩賀(引)三(去)摩野薩怛嚩(二合)惡(入引十六)  
　　由誦百字真言加持故。能令本尊三摩地堅住身中設曾犯五無間罪謗方廣大乘經。一切罪垢悉皆消滅。現生所求殊勝悉地皆得圓滿。  
　　復結八供養印。各誦真言一遍。復結十波羅蜜菩薩印。及白衣觀自在等四大菩薩印。各誦本真言一遍。即獻閼伽。心中所求希望隨便啟告。即結三世勝菩薩印。左轉解界。即對圣眾前。發露懺悔隨喜勸請回向發愿。  
　　次結奉送圣眾印。如前金剛縛。忍愿直豎相拄如蓮葉即成。以一時華置于印端捻之。誦奉送真言一遍。頂上散印真言曰。  
　　唵訖哩(二合)垢(引)嚩(無博反一)薩嚩薩怛嚩(二合引)啰他(二合二)悉地捺跢(引)拽他(去引)努(鼻)誐(引四)孽攃陀鑁(二合)母馱尾灑閻(五)補曩啰(引)誐(六)么曩(引)野睹(七)唵嚩日啰(二合)跛娜么(二合)穆(八引)  
　　又以此奉送印。加持心額喉頂。即結灌頂印。如前系鬘被甲金剛拍掌。各誦本真言一遍。然后禮佛隨意出道場。常令身心和悅。住本尊瑜伽觀。不應散亂。常樂修諸善品。每以香埿印塔助本尊瑜伽。于念誦處數須涂拭及洗浴佛像。旋繞有舍利窣堵波塔。深入六念三摩地。及三解脫門。如是眾善所生有為無為福聚。回向一切有情。我所希望殊勝悉地。愿一切有情無諸障礙。皆獲此成就。  
　　金剛頂瑜伽千手千眼觀自在菩薩念誦法。  
　　我今復說四種成就法。  
　　所謂扇底迦法(息災也白)報瑟置(二合)迦法(增益也黃)嚩試羯啰拏法(敬愛也赤)阿毗遮嚕迦法(降伏也黑)  
　　若欲作息災法者。面向北坐像面向南。于本尊前涂拭圓壇。觀本尊作白色。所獻華果飲食并自身衣服皆作白色。涂香用白檀。燒香用沉水。然酥燈。以慈心相應。從月一日初夜時起首。至月八日一期滿。每日三時澡浴三時換衣。至日滿時或斷食或食三白食。如是依法念誦。則能除滅災難業障重罪。或五星凌逼本命宿時。感招種種災禍口舌斗諍。王官逼迫家國不和。疾病饑儉鬼魅不祥。悉皆殄滅獲得吉祥。身心安樂所求如意。修世出世行愿無礙成就。  
　　若作增益法者。面向東坐像面向西。本尊前涂拭方壇。觀本尊作黃色。所獻華果飲食并自身衣服等皆作黃色。涂香用白檀加少郁金。燒白檀香。然油麻油燈。以喜悅心相應。從月九日日出時起首。至十五日一期滿。準前三時澡浴三時換衣。至日滿時準前斷食及三白食。如是念誦能遷官榮。及增壽命求福德聰慧名聞。或求伏藏豐財眷屬象馬。五谷成熟職仕王官。得勢得力所求勝事皆得增益。  
　　若作敬愛法者。面向西坐像面向東。本尊前涂蓮華形壇。觀本尊作赤色。身著緋衣。所獻華果飲食等盡皆赤色。涂香用郁金。燒香以丁香蘇合香蜜和燒之。然諸果油燈。以喜怒心相應。從十六日后夜時起首。至二十三日一期滿。至日滿時澡浴斷食法準前。如是念誦得一切人敬愛。若家不和國不和怨敵伺求方便。欲求彼此相敬和順者。及令眷屬朋友恩義親厚。承事官長得善顏色恩愛親者。依此法求必得和順。又欲求說法辯才言音威肅。聞者喜悅圣賢加護。天龍八部一切歡喜者。當依此法精誠念誦。所求速得滿愿。  
　　若作降伏法者。面向南坐像面向北。本尊前涂三角壇。觀本尊作青色或黑色。身著青黑衣。獻青色華臭華不香華。及蔓陀羅華等。飲食用石榴汁染作黑色。或作青色。涂香用柏木。閼伽用牛尿。以黑色華及芥子柏木涂香等。各取少分置閼伽木。燒安悉香。然芥子油燈。以忿怒心相應。誦馬頭明王真言。或蓮華部使者一髻尊真言。從二十四日午時或中夜時起首。至月盡日一期滿。滿日澡浴斷食法如前。如是念誦能調伏毒惡鬼神。及諸惡毒龍令國亢旱。或風雨霜雹傷損苗稼疫病流行。亦調伏惡人于國不忠。殺害無量有情破滅佛教謗正法。一闡提邪見惡人。及諸外道斷善根者。及侵害傳持正法者。及背師僧父母不念恩德作留難者。及諸惡獸蟲狼師子怨敵惡人欲相損害者。如是等類作此法時。彼等起惡心者。如有覺觸身心不安。或病或至不濟。即勸彼令發善心。若能悔過自責永斷惡心者。即為彼人作息災法念誦。彼等即免災難苦求出世間上上悉地。速滿福德智慧二種資糧。及滿足十地波羅蜜。超越三無數劫難行難進。又緣滅除內外諸障。修行者決定一緣本尊三摩地。三密相應心無間斷。仗托諸佛菩薩大悲愿力助護。以三蜜成就資緣。四印相應。瑜伽者不應苦節邀期。令心神散亂于定不進。行住坐臥四威儀中令身心悅樂。念念與勝義瑜伽相應。于清凈法界常作觀行。無時無方無晝無夜。一道清凈猶如虛空。于見聞覺知唯觀真如。于名于相悉知阿(上)字。無緣大悲自他平等。常樂利樂無邊有情。速令成就波羅蜜行。等同觀自在菩薩。若能如是修持。或山間深谷殊勝巖窟清凈伽藍。于四月四時專精念誦。默斷語言策勵身心。不耽著睡眠懈怠。隨瑜伽者根性利鈍凈信勝解差別。于其中間必獲輕安三昧現前。即于定中見無數佛會。聞妙法音證得十地位諸波羅蜜。圓滿身心轉依。于后十六大生證成無上菩提。欲求出世間成就者。已曾入金剛界大曼荼羅受本尊持明灌頂。從阿阇梨具受契印真言瑜伽觀行。依法畫本尊像。隨力大小隨自愛樂。吉祥福地兼助伴知法弟子。及成就資緣具等。其弟子須孝敬于師善順其意。凈信深法住菩提心。堪助伴。于一種悉地共成心不移易求成就物有四種等類。一者輪鉤釰杵鉞斧。及棒錫杖等。二者雌黃雄黃牛黃及諸藥類等。三者取河兩岸土作諸禽獸形。所謂象馬水牛雞雁孔雀金翅鳥等。四者本尊像。成就依蘇悉教法。而作成就輪等。及藥物禽獸形本尊像等長短分量形貌。并及童女織成白氎等。依其中間隨墮其一而作成就。具滿足真言先行遍數。然后共助伴知法弟子。限時限日限月限年。晝夜以大精勤。如人鉆火不應間斷。求三種相現。所謂暖煙光明等。瑜伽者欲近成就時。有種種障起。應作降伏息災等護摩。隨上中下成就物等。或執或涂身或乘或手。持飛騰虛空兼助伴知識。或有人見于成就者。或成就者見彼人。總得飛騰游諸世界。供養諸佛菩薩。皆壽命一大劫。獲得初地百法明門。若但依此念誦法。或一時二時或三時四時。于一凈室對尊像前。結契念誦常不間斷。現生必獲三業清凈。所求世間榮華富貴。皆悉成就獲得財寶豐饒。人所樂見。博達經論名聞十方。諸佛菩薩擁護加持。睡安覺安諸魔不能侵害。臨命終時本尊現前。將往極樂世界蓮華胎中。上品上生證菩薩位。受無上菩提記。  
　　金剛頂瑜伽千手千眼觀自在菩薩修行儀軌經卷下。  
　　世尊圣者千眼千千千足千舌千臂觀自在菩提薩埵怛嚩廣大圓滿無礙大悲心陀羅尼。  
　　【◇】【◇】【◇】【◇】【◇】【◇】【◇】【◇】【◇】【◇】【◇】【◇】【◇】【◇】【◇】【◇】【◇】【◇】。  
　　跛娜么(二合)薩怛嚩(二合)摩賀(引)薩怛嚩(二合一)路(引)計(引)濕嚩(二合)啰摩系濕嚩(二合)羅(二)阿(上)嚩路(引)枳帝(引)舍地(引)啰(引)疙哩野(三合三)嚩日啰(二合)達磨曩謨(引)窣堵(二合)帝(四)  
　　達磨啰(引)惹摩賀(引)秫(詩聿反)馱(五)薩怛嚩(二合)啰(引)惹摩賀(引)么帝(六)跛娜么(二合引)多么(二合)迦摩賀(引)跛娜么(二合)跛娜么(二合)曩(引)他曩謨(引)窣堵(二合)帝(八)  
　　跛娜謨(二合引)納婆(二合)嚩素跛娜么(二合引)婆(去九)跛娜么(二合)秫(同前)馱素戌(引)馱迦(十)嚩日啰(二合)跛娜么(二合)素跛娜莽(二合引)誐(十一)跛娜么(二合)跛娜么(二合)曩謨(引)窣堵(二合)帝(十二)摩賀(引)尾濕嚩(二合)摩賀(引)路(引)迦(十三)摩賀(引)迦(引)哩野(二合引)摩護(引)跛莫(十四)摩賀(引)地(引)啰摩賀(引)味(引)啰(十五)摩賀(引)少(去引)[口*(隸-木+士)]曩謨(引)窣堵(二合)帝(十六)  
　　薩怛嚩(二合引)舍野摩賀(引)夜(引)曩(十七)摩賀(引)喻(引)誐尾跢(引)么郝(十八)苫(去引)暴(引)餉迦啰秫(詩聿反)馱(引)啰他(二合十九)母馱跛娜么(二合)曩謨(引)窣堵(二合)帝(二十)  
　　達磨怛怛嚩(二合引)啰他(二合引)薩達磨(二十一)秫(詩聿反)馱達磨素達磨訖嘌(二合入二十二)摩賀(引)達磨素達磨(引)疙哩野(三合二十三)達磨斫訖啰(三合)曩謨(引)窣堵(二合)帝(二十四)  
　　母馱薩怛嚩(二合)素薩怛嚩(二合引)疙哩野(三合二十五)達磨薩怛嚩(二合)素薩怛嚩(二合)地哩(二合入二十六)薩怛舞(二合引)答么素薩怛嚩(二合)抧娘(二合二十七)薩怛嚩(二合)薩怛嚩(二合)曩謨(引)窣堵(二合)帝(二十八)  
　　阿嚩路(引)枳多曩(引)他(去引)疙哩野(三合二十九)摩賀(引)曩他尾路(引)枳多(三十)阿(去引)路(引)迦路(引)迦(引)啰他(二合三十一)路(引)迦曩(引)他曩謨(引)窣堵(二合)帝(三十二)  
　　路(引)迦(引)乞灑(二合)啰(引)乞灑(二合)啰摩[韓-韋+翕](引三十三)曩乞灑(二合)啰(引)疙哩野(三合)乞灑(二合)嚧(引)跛莫(三十四)阿(上)乞灑(二合)啰(引)乞灑(二合)啰薩嚩(引)乞灑(二合三十五)斫訖啰(二合)乞灑(二合)啰曩謨(引)窣堵(二合)帝(三十六)  
　　跛娜么(二合)賀娑多(二合)摩賀(引)賀婆多(二合三十七)三(去)么(引)濕嚩(二合引)娑迦娜(引)野腳(三十八)秫(詩聿反)馱達磨摩賀(引)母馱(三十九)母馱(引)多么(二合)迦曩謨(引)窣堵(二合)帝(四十)  
　　母馱嚕(引)跛摩賀(引)嚕(引)跛(四十一)嚩日啰(二合)嚕(引)跛素嚕(引)跛嚩(無撥反四十二)達磨(引)跛(引)迦素帝(引)惹(慈攞反引)疙哩野(三合四十三)路(引)迦路(引)迦曩謨(引)窣堵(二合)帝(四十四)  
　　跛娜么(二合)窒哩(二合引)曩(引)他(引)曩(引)他疙哩野(三合四十五)達磨室哩(二合引)曩(引)他曩(引)他鑁(引四十六)沒啰(二合)憾么(二合)曩(引)他摩賀(引)沒啰(二合)憾么(二合四十七)沒啰(二合)憾么(二合)補怛啰(二合)曩謨(引)窣堵(二合)帝(四十八)  
　　儞(引泥以反后同)跛儞(引)播(引)疙哩野(三合)儞(引)布(引)疙哩也(三合四十九)儞(引)播路(引)迦素儞(引)跛腳(五十)儞(引)跛曩(引)他摩賀(引)儞(引)跛(五十一)母馱(引)鼻色訖多(二合)母馱(引)疙哩野(三合五十三)母馱補怛啰(二合)摩賀(引)母馱(五十四)母馱(引)鼻曬(引)迦沒(引)馱疙哩野(二合五十五)母馱母馱曩謨(引)窣堵(二合)帝(五十六)  
　　母馱斫乞芻(二合引)摩賀(引)斫乞芻(二合引五十七)達磨斫乞芻(二合引)摩奚(上)乞灑(二合)拏(五十八)三(去)么(引)地抧娘(二合引)曩薩嚩婆嚩(二合五十九)嚩日啰(二合)寧(引)怛啰(二合)曩謨(引)窣堵(二合)帝(六十)  
　　曳(引)曩薩嚩(引)多么(二合)曩(引)矯(魚嬌反引)喃(六十一)曩(引)么(上引)瑟吒(二合)舍多(上)達多嚩(六十二)婆(去引)嚩曳(引)窣堵(二合)努(鼻音)夜(引)娜嚩(二合引)秕(六十三)路(引)計(引)濕嚩(二合下無撥反)哩野(二合)么(上)嚩(引)補努(鼻聲)帝(引)底(丁以反六十四)  

 上一部：乾隆大藏經·西土圣賢撰集·五門禪經要用法一卷  下一部：乾隆大藏經·西土圣賢撰集·密跡力士大權神王經偈頌一卷 



  
乾隆大藏經·西土圣賢撰集·金剛頂瑜伽千手千眼觀自在菩薩修行儀軌經 
  