  第1398部～五字陀羅尼頌一卷         
   
  
   西土圣賢撰集·第1398部   
五字陀羅尼頌一卷   
唐三藏沙門大廣智不空奉詔譯      
 
 
　　 
 
五字陀羅尼頌 　　開府儀同三司特進試鴻臚卿肅國公食邑三千戶賜紫贈司空謚大鑒正號大廣智大興善寺三藏沙門不空奉詔譯  
　　百千瑜伽中　　金剛大師說 
　　圣曼殊童子　　五字秘密法 
　　修此三昧者　　疾入諸佛慧 
　　能以凡夫身　　見成就佛身 
　　此法最秘密　　大師口傳授 
　　應被精進鎧　　依法不依人 
　　如來法無二　　凈信者所得 
　　猶如普注雨　　沃土先滋長 
　　世尊所密教　　智者宜修習 
　　眾生性狹劣　　迷入三有苦 
　　雖聞勝上法　　不生勇進意 
　　智者生悲愍　　為此求先覺 
　　猶如近寶山　　智人往采掇 
　　愚者知不往　　長日受眾苦 
　　若有聞此法　　即知最勝路 
　　住于大愿者　　如是人堪學 
　　若有聞此法　　悚栗深悲喜 
　　涕泣身毛豎　　如是人堪學 
　　若有聞此法　　一心即不亂 
　　諸根凈適悅　　如是人堪學 
　　若有聞此法　　隨得禪悅味 
　　即不樂世樂　　如是人堪學 
　　若有聞此法　　不待時與日 
　　不求具足法　　唯以心直進 
　　不于諸供具　　作求不得苦 
　　善知法供養　　如是人堪學 
　　誦習真言時　　如味天甘露 
　　一心必愿聞　　如是人堪學 
　　二手結秘印　　作大殷重想 
　　猶如捧須彌　　如是人堪學 
　　此法諸佛為　　最上乘者說 
　　根性下劣者　　疑惑不能信 
　　眾生性凈故　　諸佛本誓力 
　　以相應法印　　現成諸圣身 
　　即于一坐中　　便成最正覺 
　　若隨此法者　　應作如是信 
　　或起于一念　　言我是凡夫 
　　同謗三世佛　　法中結重罪 
　　未受灌頂位　　及非同事者 
　　不應妄稱說　　如護髻中珠 
　　如經說處所　　或于阿練若 
　　河池及海岸　　清凈名山峰 
　　得道轉法輪　　仙人成就處 
　　擇地起精舍　　隨順于境界 
　　涂地凈平好　　布散諸時花 
　　助法諸律儀　　如諸部所說 
　　清凈澡浴體　　襲上妙衣服 
　　涂香使嚴好　　趣于精舍門 
　　先想己身形　　作金剛薩埵 
　　左手持金剛　　右執光明磬 
　　門戶稱吽字　　怒目除不祥 
　　即五體投地　　敬禮世尊足 
　　一心以歸命　　作佛常住想 
　　次雙膝長跪　　發露諸過咎 
　　以此清凈句　　懇誠為懺悔  
　　唵薩嚩(二合)婆(引)嚩戌馱(引)薩嚩達磨(引)薩嚩(二合)婆(引)嚩戌度含。  
　　當默誦一遍　　口稱阿字句 
　　無量所積罪　　清凈無有余 
　　次以虔請心　　結金剛起印 
　　默誦此密語　　召集十方佛 
　　二手金剛拳　　相鉤檀慧度 
　　進力峰相合　　當心仰三招 
　　即知諸如來　　悉從三昧起  
　　唵嚩日[口*路](二合)底瑟姹(二合)  
　　應觀虛空中　　諸佛及圣眾 
　　充滿法界海　　間無有空缺 
　　悉以誓愿力　　咸來降道場 
　　結持金剛印　　想禮諸佛足 
　　二羽各相背　　檀慧禪智鉤 
　　想禮諸如來　　長跪頂上散  
　　唵嚩日啰(二合)勿(音微吉反)  
　　坐法有四種　　隨事次應作 
　　端身定支節　　趺坐凈月輪 
　　則以么吒字　　二目為日月 
　　舒放金剛焰　　瞻視諸如來 
　　次回顧諸方　　燒除作障者 
　　心舌及二羽　　吽字騰金光 
　　猶如諸如來　　說法之妙相 
　　次對十方佛　　結大誓愿印 
　　十度金剛縛　　雙建忍愿峰 
　　示佛及諸圣　　祈憶昔所愿  
　　唵三么耶薩怛鑁(三合)  
　　次結歡喜印　　獻此三昧悅 
　　十度外相叉　　忍愿中交合 
　　檀慧與禪智　　各相合而豎  
　　唵三么耶縠(引)素喇多薩怛鑁(三合)  
　　觀于二乳上　　右怛啰左吒 
　　如宮室戶扇　　誦此秘言句 
　　即以金剛嚩　　三掣撥令啟  
　　唵嚩日啰(二合)滿馱怛啰(二合)吒(半音)  
　　觀前八葉蓮　　阿字素光色 
　　二羽金剛縛　　禪智入于中 
　　誦此秘密言　　字流入于殿  
　　唵嚩日啰(二合引)吠舍惡。  
　　如前入字印　　進力度屈拄 
　　以此闔心門　　智字獲堅固  
　　唵嚩日啰(二合)母瑟致(二合)[牟*含]。  
　　次結降三世　　住忿怒三昧 
　　欲作此法者　　先住大悲心 
　　二羽金剛拳　　檀慧反相鉤 
　　進力度豎開　　住于叱唱相 
　　顰眉笑而怒　　四吽如雷音 
　　觀密跡等眾　　受教而侍立 
　　左旋成辟除　　右旋成結界  
　　唵遜婆儞遜婆儞吽吃哩(二合)恨拏(二合)仡哩(二合)恨拏(二合)吽仡哩(二合)恨拏(二合)播耶吽阿曩耶縠薄伽鑁嚩日啰(二合)吽發吒(半音)  
　　次結三昧印　　行者住三昧 
　　二羽外相叉　　仰于跏坐上 
　　端坐合口齒　　數息令心定 
　　先所請如來　　遍滿空界者 
　　彈指警覺我　　令觀阿字門 
　　默誦此密語　　受教而侍立  
　　唵唧多缽啰(二合)底味鄧迦[口*路]彌。  
　　當默誦一遍　　便想為月輪 
　　倍欲清凈故　　誦此秘密言  
　　唵冒地唧多母怛跛(二合)那夜彌。  
　　于清凈月輪　　觀種子淡字 
　　以成金剛劍　　誦此秘密語  
　　唵底瑟姹(二合)嚩日啰(二合)底乞瑟拏(三合)  
　　于清凈月輪　　銳利至光徹 
　　次應漸周遍　　引量同虛空  
　　唵薩頗(二合)啰嚩日啰(二合)底(引)乞瑟拏(三合)  
　　亦不見己身　　及與一切相 
　　次應漸觀劍　　誦此收攝言  
　　唵僧賀啰嚩日啰(二合)底乞瑟拏(三合)  
　　虛空諸如來　　悉隨劍而斂 
　　量同己身已　　便成本圣形 
　　身色如紫金　　作妙童子相 
　　五髻被首飾　　冠寶五方冠 
　　右持金剛劍　　上發火焰色 
　　左手持青蓮　　有般若梵夾 
　　住諸妙色相　　身處凈月輪 
　　行者住此已　　應作是思惟 
　　我今堅固住　　金剛劍之身 
　　三昧耶之身　　摩訶三昧耶 
　　三世諸如來　　現成等正覺 
　　我住此三昧　　為金剛劍身 
　　作是思惟己　　同于誦密語 
　　應結本圣印　　加持三昧形 
　　二羽外相叉　　忍愿俱申直 
　　屈二度上節　　猶如劍峰狀 
　　心額喉與頂　　各誦此一遍  
　　唵耨佉泚娜淡。  
　　又結五髻印　　令具足諸相 
　　戒慧及檀方　　進禪力智度 
　　忍愿等皆合　　印狀如五峰 
　　印心兩肩喉　　最后置頂上 
　　此名五髻印　　誦此本真言  
　　曩莫三曼多沒馱南阿缽啰(二合)底賀多舍娑娜南恒儞也(二合)他唵啰啰三么(二合)啰阿缽啰(二合)底賀多舍娑娜南俱摩啰路跛陀哩抳吽娑頗(二合)吒娑頗(二合)吒娑嚩(二合引)賀(引)  
　　次結灌頂印　　雙手合其掌 
　　禪智入于中　　進力摩尼狀 
　　置額誦密語　　想佛灌我頂  
　　唵啰怛曩(二合)句舍阿仡哩耶(三合)吽。  
　　次結寶鬘印　　前印解而分 
　　額前與頂后　　以印皆三繞 
　　先從壇慧開　　如垂鬘帶勢  
　　唵啰怛娜(二合)句舍阿仡哩耶(三合)么隸。  
　　次被堅固甲　　二羽金剛拳 
　　交舒進力度　　唵砧想指面 
　　綠色光不絕　　猶如抽藕絲 
　　心背臍與腰　　二膝與坐后 
　　漸及喉與頸　　次額及頂后 
　　進力皆三繞　　前從壇慧散 
　　二手垂天衣　　此名慈悲甲  
　　唵嚩日啰(二合)迦嚩制嚩日啰(二合)句嚧嚩日啰(二合)嚩日哩(二合)含。  
　　次于畫像心　　觀淡字為劍 
　　復成本尊體　　如前之所觀 
　　即以鉤印請　　二羽金剛拳 
　　檀慧反相鉤　　力豎進招屈  
　　唵嚩日啷(二合)句舍弱。  
　　次以索印入　　印相同于前 
　　唯以進力度　　相拄如環勢  
　　唵嚩日啰(二合)波舍吽。  
　　次以鎖印止　　二羽金剛拳 
　　進力如鉤鎖　　以此能止住  
　　唵嚩日啰(二合)薩普(二合)吒[牟*含]。  
　　次以磬印喜　　復以此前印 
　　檀慧進力度　　各各反相鉤  
　　唵嚩日啰(二合)健茶縠。  
　　次應獻遏伽　　妙器滿香水 
　　并置微妙花　　捧至額以獻  
　　唵嚩日[口*路](二合)娜迦坼。  
　　次結四內供　　遍照尊所化 
　　摩訶啰底女　　適悅獻諸圣 
　　二羽金剛縛　　禪智并而申 
　　觀妙妓女云　　遍滿十方剎  
　　唵摩訶啰底。  
　　次以鬘印獻　　伸臂捧而前 
　　觀妙寶鬘云　　遍滿虛空界  
　　唵[口*路]波戌鞞。  
　　次結歌詠印　　以此而供養 
　　前印從于臍　　漸上至口散 
　　想緊那羅音　　供養諸圣眾  
　　唵輸嚧(二合)怛啰(二合)燥企曳(二合)  
　　次以舞供養　　奉獻十方圣 
　　二手金剛拳　　右旋頂上散 
　　想妙妓樂云　　遍滿諸世界  
　　唵薩嚩補而曳(二合)  
　　次以焚香印　　普薰諸世界 
　　金剛縛下散　　遍法界香云  
　　唵嚩日啰(二合)度閉。  
　　次以散花印　　莊嚴諸世界 
　　金剛縛上散　　花網遍虛空  
　　唵嚩日啰(二合)補澀閉(二合)  
　　次獻智燈印　　普燎諸幽冥 
　　禪智前相逼　　普此智慧光  
　　唵嚩日啰(二合)魯計。  
　　次獻涂香印　　當胸涂香勢 
　　以解脫香云　　普凈眾生界  
　　唵嚩日啰(二合)巘提。  
　　內外供養已　　次第當順念 
　　結秘根本印　　誦百字真言  
　　唵(引)朅哩誐(二合)薩怛嚩(二合)參摩耶摩弩播攞野朅哩誐(二合)薩怛嚩(二合)怛尾(二合)弩(引)跛底瑟姹(二合)儞哩(二合)住(引)銘婆嚩素睹(引)瑟諭(二合)銘婆嚩阿怒啰訖都(二合)寐婆嚩素補瑟諭(二合)寐婆嚩薩婆悉地弭以缽啰(二合)也瑳薩嚩羯么素者寐止多室唎(二合)藥句嚕(二合十一)吽呵呵呵呵縠(引)薄誐梵薩嚩怛他蘗多渴[口*栗]誐(二合)么寐悶者渴[口*栗]霓(二合引)婆嚩摩訶三摩耶薩怛嚩(二合)惡(引)  
　　不解根本印　　便稱已念明  
　　阿啰跛者娜。  
　　念法有四種　　一者三摩地 
　　謂觀所念明　　本尊口流出 
　　隨光入我口　　右旋布心月 
　　如以水精珠　　布于明鏡上 
　　阿者無生義　　啰無塵染義 
　　跛無第一義　　諸法性平等 
　　者無諸行義　　娜無性相義 
　　五句雖差別　　其性無有二 
　　心與性合者　　不須重分別 
　　佛所嘆無思　　無思亦不思 
　　不思思思已　　乃至陀羅尼 
　　如是四句義　　隨順契經說 
　　二者言音念　　依前觀諸字 
　　離高下緩急　　音勢如搖鈴 
　　三者金剛念　　依前入字觀 
　　密合唇與齒　　小令舌微動 
　　四者降魔念　　以悲心為本 
　　外現威怒相　　顰眉聲亦勵 
　　四種雖差別　　一念為無二 
　　二手持念珠　　菩提與蓮子 
　　當以蓮華印　　或住說法印 
　　朝午昏中夜　　四時為定準 
　　此法最第一　　為秘密中最 
　　應不顧身命　　一心依了義 
　　順理修行人　　住于禪行者 
　　應當觀此法　　為起三昧用 
　　速獲種智故　　下劣根性人 
　　癡愛雜亂者　　亦勸修此法 
　　為消煩惱障　　入寂靜智故 
　　數限終竟已　　復獻遏伽水 
　　應以歡喜心　　妙音誦贊嘆 
　　復陳八供養　　戀慕而奉獻 
　　結秘根本印　　從心頂上散 
　　想尊虛空中　　復道還本宮  
　　唵嚩日啰(二合)底乞瑟拏(三合)穆。  
　　住此三昧人　　最尊無有上 
　　除佛及菩薩　　無人可愛敬 
　　欲隨順世間　　現于禮敬者 
　　當觀彼人首　　有佛菩薩相 
　　誦百字真言　　法中所秘密 
　　心欲有散亂　　應當密稱誦 
　　昔于大師前　　口受要如是 
　　愚力不能述　　如海一渧水 
　　恐違大圣者　　悚懼懷戰栗 
　　猶如愚下人　　手獻少甘露 
　　勿以輕彼故　　上藥為無效 
　　野干羅剎形　　為法故應受 
　　愿以此功德　　普覺諸群有 
　　我得離世網　　隨說而修習  

 上一部：乾隆大藏經·西土圣賢撰集·大日經略攝念誦隨行法一卷  下一部：乾隆大藏經·西土圣賢撰集·仁王般若陀羅尼釋一卷 



  
乾隆大藏經·西土圣賢撰集·五字陀羅尼頌 
  