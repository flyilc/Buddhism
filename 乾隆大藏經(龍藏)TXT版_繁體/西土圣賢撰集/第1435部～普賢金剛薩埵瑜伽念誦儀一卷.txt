  第1435部～普賢金剛薩埵瑜伽念誦儀一卷         
   
  
   西土圣賢撰集·第1435部   
普賢金剛薩埵瑜伽念誦儀一卷   
唐三藏沙門大廣智不空譯      
 
 
　　 
 
普賢金剛薩埵瑜伽念誦儀軌  
　　我今說普賢菩薩身口意金剛念誦法。由修此法等同金剛薩埵。修行者住勝解行地。曾入金剛界大曼茶羅。受菩提心戒。于諸有情。有大悲愍拔濟安樂心。不惜身命。剎那剎那常懷得普賢菩薩身。于身業勤常習。遍觀一切諸佛菩薩。如對目前。所居山間阿蘭若。或于精室或于伽藍。或于宅舍建立道場。面向東方或西隨取穩便。端身結跏趺坐或全跏或普賢跏或隨意坐。心遍緣一切有情界。令有情三業身口意凈密語曰。  
　　唵(引)娑嚩(二合)婆嚩(二合)戍(入聲)度憾。  
　　次應觀如來相好圓備。運心想供養。以天妙涂香花鬘香燈燭飲食種種贊嘆。則依四種禮印契密語。禮四方如來舍身供養。則成受三世無礙智律儀戒。則起右膝著地。結持金剛三么耶印。當心誦。于頂上散。由結此印誦密語。則成遍禮供養承事一切如來密語曰。  
　　唵(引)嚩日啰(二合)吻(微一反)  
　　次應發露說罪。隨喜勸請回向發愿已。則結跏趺坐作是思惟。愿一切有情獲得出世無上悉地成就密語曰。  
　　唵薩嚩怛他(引)孽多餉悉多(去引)薩嚩薩怛嚩(二合)南(引)薩嚩悉馱藥(二合)三缽捻(二合)耽怛他蘗多室者(二合)地底(二合入聲)瑟咤(二合)耽。  
　　次結金剛掌印。誦密語三遍密語曰。  
　　唵(引)嚩日囒(二合)惹里(二合引)  
　　由結此印及誦密語。所修瑜伽相應門悉地皆成就結金剛縛印誦密語曰。  
　　嚩日啰(二合)滿馱。  
　　由結使皆得解脫。十波羅蜜頓得圓滿。次即以縛印三掣。拍胸間誦密語曰。  
　　唵(引)嚩日啰(二合)滿馱怛啰(二合)吒(半音)由結。  
　　此印及誦密語當入曼茶羅阿阇梨所引入。金剛薩埵三業金剛令入弟子心。自性金剛智令。得發動顯現。  
　　次結金剛遍入印。即前金剛縛。二大指入掌安于無名指間誦密語曰。  
　　唵(引)嚩日啰(二合)吠奢惡。  
　　由結此印。三業金剛。于身中作大阿吠奢。獲大神驗威德。  
　　次以準前印。以二頭指各屈拄二大指背。即成金剛拳印密語曰。  
　　唵(引)嚩日啰(二合)母瑟知(二合)[牟*含]。  
　　由結此印令三業金剛堅住不散失。  
　　次以前金剛縛印合豎二中指。是金剛薩埵印密語曰。  
　　唵(引)嚩日啰(二合)三么耶薩怛鑁(二合)  
　　由結此印。修行者當住普賢菩薩三摩地。坐于月輪。令身色相光明圓備。  
　　次結素啰多大誓真實印。以縛印二大指二小指各以指頭相拄。如獨[月*古]杵。二中指入掌豎合。令拄心上即成。作是思惟。我身既成普賢菩薩。發此心時成就無邊解脫觀一切有情。自他無別。同體大悲即誦大誓真實密語曰。  
　　唵(引)嚩日啰(二合)三么耶斛素啰多娑怛鑁(二合)  
　　次應住勝三世忿怒金剛三摩地。立印四面八臂威德赫奕。光明熾盛如劫燒爛。左腳踏摩醯首羅。右腳踏烏摩。即以二手金剛拳。二小指反相鉤。豎二頭指。以印左旋辟除人天諸魔及作障者。右旋即成結方隅界。諸佛菩薩尚不違越。何況三界中作障者。即以印印心額喉頂四處密語曰。  
　　唵(引一)遜婆(去一)儞遜婆儞吽(短二)仡哩(二合)恨拏(二合)仡哩(二合)恨拏(二合)吽(三)仡哩(二合)恨拏(二合引)波耶吽(四)阿娜耶斛(五)婆誐鑁(六)嚩日啰(二合)吽泮吒(半音)  
　　由結此印誦密語三密相應。阿賴耶識中所有雜染種子。以此金剛智火。焚燒悉盡。一切外障不能為障難。  
　　次結蓮華族三摩耶印。以二手金剛縛。合豎二大詣及二小指。以印安于口。想自身同金剛法菩薩密語曰。  
　　唵(引一)嚩日啰(二合)三么耶薩豎鑁(二合)  
　　由結此印。所修三摩地瑜伽悉皆現前。  
　　次結定印。遍觀虛空諸佛猶如胡麻。即誦密語曰。  
　　唵(引一)薩嚩瑜誐質多(二)母答波(二合)娜夜(引)彌。  
　　由結此印誦密語。滅一切障。獲得安樂悅意。超魔境。即同諸佛得一切世天供養。即誦通達心密語曰。  
　　唵(引一)質多缽啰(二合)底吠鄧迦嚕彌(二)  
　　次入九種緣生三摩地智。觀一切法。如幻如陽焰如夢如影像如聲響如光影如水月如變化如虛空。作是觀已。是心于染于凈。通達無礙猶若虛空。次應入菩提心觀。中誦密語菩提心密語曰。  
　　唵(引一)冒地質多(二)母答波(二合)娜夜(引)彌。  
　　由結此印則于身中當胸臆間。觀圓滿月皎潔清涼。無限數多誦通達菩提心密語畢。得心水澄凈。菩提心月影現于中。于此滿月上。觀五鈷金剛杵。了了分明誦密語曰。  
　　唵(引)底瑟姹(二合)嚩日啰(二合入引)  
　　由作如是觀誦此密語。是心成如金剛。  
　　次觀身如五鈷金剛杵誦密語曰。  
　　嚩日啰(二合)怛么(二合)俱含。  
　　次觀遍滿虛空中佛。悉來入金剛杵中合為一體。由作如是觀智并誦密語。修行者三業成如金剛。修行者當觀自身如普賢菩薩。戴其五佛冠身如水精月色。右手持五鈷金剛杵。左手持金剛鈴。身處在滿月輪。了了分明則誦密語曰。  
　　唵嚩日啰(二合)薩怛嚩(二合)三母他(引)含。  
　　次用素啰多金剛印。結金剛縛。以右大母指入左虎口中即成。以此印加持心額喉頂密語曰。  
　　唵素啰多裟怛鑁(三合)  
　　次二手金剛縛。豎二中指屈上節如劍。二頭指各屈。輔二中指令相著。二大指如結跏即成。是名金剛界印。亦名五佛冠印密語曰。  
　　唵薩嚩怛他蘗多啰怛曩(二合)毗曬迦惡(引去)  
　　次結灌頂印置印安于頂上同前印密語曰。  
　　唵嚩日啰(二合)么隸鼻詵(上)者[牟*含]鑁。  
　　次以二手作金剛拳。當額如系鬘繒。次腦后亦如前系已。從小指散下。如垂引繒帶勢。印誦密語曰。  
　　唵(引)砧。  
　　次結被甲印二手金剛拳。展二頭指。于指端想唵砧二字。便以二指當心。相繞三遍。次背后卻至臍二膝。又至臍次腰卻至心。左右肩頸次頂后額腦后。結拳如系甲勢。密語曰。  
　　唵(引)阿婆曳嚩日啰(二合)迦縛制滿馱啰訖曬(二合)[牟*含]吽谽(呼甘反)  
　　次二手旋拳如舞勢妙拍一遍令歡喜密語曰。  
　　唵(引)嚩日啰(二合)睹使也(二合)斛(引)  
　　次結金剛輪曼茶羅印。二手金剛拳。二頭指二小指互相鉤即成。印地及身五處密語曰。  
　　唵嚩日啰(二合)斫羯啰(二合)吽弱吽鑁斛。  
　　次結警覺一切圣眾印。以二手交臂右押左彈指。每誦一遍一彈指。令滿四遍密語曰。  
　　唵嚩日啰(二合)三么惹弱弱。  
　　由作此印。普賢菩薩及一切眷屬。應時云集在于空中。  
　　次結四門菩薩印儀初東門金剛鉤菩薩。居曼茶羅中青色。南門中金剛索菩薩。黃色持索為印。西門中金剛鎖菩薩。赤色持鎖為印。北門中金剛鈴菩薩。綠色持鈴為印。此四菩薩各具五佛冠鬘種種嚴麗。以為莊嚴。  
　　次結鉤印二手金剛拳。二小指反相鉤。直豎左頭指。屈右頭指上下來去。是鉤印密語曰。  
　　唵嚩日[口*朗](二合)矩勢(一)弱。  
　　次不解前印。改二頭指頭相跓如镮。是索印密語曰。  
　　唵嚩日啰(二合)播(引)勢(一)吽(二)  
　　次以前印二頭指二大指互相交頭相捻屈其臂。是鎖印密語曰。  
　　唵嚩日啰(二合)餉迦麗(一)[牟*合](二)  
　　次如前鎖印二大指入掌搖動。即成密語曰。  
　　唵嚩日啰(二合)健[齒*來](一)斛(二)  
　　次誦本尊菩薩一百八名贊。誦已則結金剛薩埵大誓真實印。并誦密語。請圣眾降曼茶羅中密語曰。  
　　系摩賀素(上)佉(一)嚩日啰(二合)薩怛嚩(二合)夜(引)呬(二)試仡臨(二合三)摩賀(引)素佉嚩日啰(二合)母(引)佉三昧耶(四)摩拏播(引)攞野(五)缽啰(二合)母[亭*夜](二合)母[亭*夜](六)素(上)啰多薩怛鑁(三合七)阿拏啰訖睹(二合)茗婆嚩(八)素(上)睹瑟庾(二合)茗婆嚩(九)素(上)涅哩(二合)住(荼護反)茗婆嚩(十)素(上)布瑟庾(二合)茗婆嚩(十一)婆誐鑁(十二)阿曩(引)儞[寧*頁]馱諾薩怛嚩(二合十三)薩嚩悉朕(提寢反)茗(十四)缽啰(二合)野車翳沙怛梵(二合十五)阿(引)訖哩(二合)使也(二合)缽啰(二合)吠奢(十六)三摩曳啰么(二合)特罔(二合十七)嚩試(引)迦嚕彌(十八)昧母娜啰(十九二合引)娑滿怛啰(二合)跛乃(二十)弱(二十一)吽(二十二)鑁(二十三)斛(二十四)  
　　由結印誦密語。能警覺普賢菩薩并諸圣眾眷屬。歡悅不越本誓來降道場。此印及密語。能召引入縛令喜悅。誦至　弱字。掌中二指如鉤來去。至吽字屈如環則成索至　鑁字則交結則名鎖。至　斛字則如鈴搖動能悅諸圣。或誦三遍或四遍。  
　　次結閼伽印。以二手金剛掌。二中指頭相合。二頭指在中指后如鉤形。二大指各捻二頭指根下即成。以印捧閼伽器。當額奉獻。若道場中先無閼伽。但唯改二大指相交。即成名閼伽印。想八功德水浴諸圣尊足密語曰。  
　　跛啰摩素(上)佉(引)舍也(一)娑攞里多(二)尾羅娑曩彌帶啰曩(二合)么弭婆伽汶擔(二合)弱吽鑁斛(四)呬呬呬呬(五)缽啰(二合)底車(上六)矩素(上)滿惹里啰曩(二合)他。  
　　由獻閼伽故。能洗滌無始煩惱塵垢。速獲身口意清凈。  
　　次結外供養諸尊。東南喜戲菩薩以二金剛拳當于心。西南金剛笑菩薩以二拳各在傍向后散勢。  
　　西北金剛歌菩薩左手作拳。豎臂展頭指。向身持箜篌為印。右作彈弦勢。  
　　東北金剛舞菩薩。以二拳旋轉結舞印。此四尊服形皆作金色如初嬉戲印。以二拳繞心。左右轉即誦密語曰。  
　　系啰底嚩日啰(二合)尾邏賜儞怛啰(二合)吒。  
　　次結笑印如前印安口傍。翻掌向外。從小指漸開。各向后散。住笑容誦密語曰。  
　　系啰底嚩日啰(二合一)賀(引)細(二)訶訶。  
　　次以右手作拳。豎頭指屈臂。向身如箜篌。以右手拳豎頭指。作彈弦勢。是為歌印。密語曰。  
　　系啰底嚩日啰(二合一)擬(引)諦(二)諦諦(三)  
　　次二拳從心旋轉舞。漸上至頂合掌便散。是舞印密語曰。  
　　系啰底嚩日啰(二合)儞哩(二合)諦吠波吠波。  
　　次結云金剛菩薩焚香印。以二拳相并。下擲即成。想此尊在壇內院東南隅。形服皆黑持香爐以為印。作是觀已誦密語曰。  
　　唵茗伽(去)嚩日哩(二合)麌魯麌魯。  
　　次以二拳初如舞便以二拳相并上如散華勢是春金剛菩薩印。當想此尊居內院西南隅。色服俱白持華密語曰。  
　　唵么度嚩日哩(二合)共共。  
　　次結秋金剛菩薩燈印。二拳并豎二大指即想此尊居內院西北隅。形服皆赤。持燈為印。密語曰。  
　　唵舍啰娜嚩(二合)日哩(二合)暗(引)暗(引)  
　　次結金剛云菩薩印。并覆二拳摩其胸。兩向散想此尊居內院東北隅。形服皆綠色。持涂香器密語曰。  
　　唵(引)嚩日啰(二合)勢始[口*(隸-木+士)]吽(短)吽(短)  
　　次于曼荼羅中位想圓滿月。于月輪中有普賢菩薩。住金剛慢印。  
　　次于大圣前想欲金剛。形服色赤。衣冠鬘瓔珞種種嚴飾。目瞻大圣住金剛弓箭印。  
　　次于大圣右。想計里計羅尊。色白以二金剛拳。交臂住抱印。  
　　次于大圣后。想愛金剛。形服皆青。豎左臂執摩竭幢。右手承其肘。亦共持于幢。  
　　于大圣左邊。想金剛慢尊。形服皆黃。以二金剛拳各安[膫-(日/小)+(夸-大)]。頭向左少低。此五尊皆住羯磨三摩地印。  
　　次金剛密語曰。  
　　弱(一)嚩日啰(二)涅哩(二合)瑟知(二合)娑(去引)也計(三)么吒(吒平音)  
　　次誦計里計羅尊密語曰。  
　　吽(一)嚩日啰(二合)計里(引二)吉麗吽(三)  
　　次誦金剛愛密語曰。  
　　鑁(一)嚩日啰(二合)抳(二)娑么(二合)啰啰吒(平音)  
　　次誦慢菩薩密語曰。  
　　斛(一)嚩日啰(二合)迦(引)冥濕嚩(二合)哩(二)怛嚂(二合三)  
　　結以上十七尊圣眾形色衣服花座月輪中。及己身住大印。皆有圣尊眷屬圍繞。皆須明了。  
　　次當誦普賢菩薩贊曰。  
　　薩嚩(引)弩啰(引)誐素(上)佉薩怛莽(二合)曩娑(去一)怛網(二合)嚩日啰(二合)薩怛嚩(二合)跛啰莫素(上)啰多(入二)婆嚩冥摩訶素(上)佉涅哩(二合)住掣啰也(引)惹(三)缽啰(二合)底跛儞也(二合)悉[亭*夜]者攞麌缽啰(二合)拏多(入四引)耶。  
　　誦第一句贊。當結欲金剛羯磨印。  
　　次誦第二句。結計里吉羅金剛羯磨印。  
　　次第三句。結愛金剛羯摩印。  
　　第四句。結慢金剛羯磨印。  
　　則成四種歌詠。  
　　四種舞印。誦贊時入大三摩地用之。  
　　次誦大乘不空三昧耶真實密語曰。  
　　唵(引)摩賀素(上)佉嚩日啰(二合)薩怛嚩(二合)弱吽鑁斛素啰多薩怛鑁(二合)  
　　住大印。等同普賢菩薩。若欲成就本尊應一月念誦。每日四時無限數念誦。若疲倦解印。全身金剛合掌作禮。以此為憩息。令其心不疲厭。其滿月夜結大印。一夜念誦至于晨朝。普賢菩薩來。身光如月輪抱其行者自身。入遍支分。其行者身等同普賢。五佛頭冠身著天妙瓔珞華鬘。身口意如金剛薩埵。所有親族見彼人成如是威德。皆生驚愕恭敬禮拜。彼人常在自家作大神通。亦作佛身現大神通。亦現三世勝金剛身。調伏難調者悉皆調伏。隨意騰空。自在往于無量世界。供養諸佛。受天妙五欲樂。壽命盡虛。利樂無邊有情。成大利益。成毗盧遮那佛身。  

 上一部：乾隆大藏經·西土圣賢撰集·龍樹菩薩勸誡王頌一卷  下一部：乾隆大藏經·西土圣賢撰集·金剛頂瑜伽護摩儀軌一卷 



  
乾隆大藏經·西土圣賢撰集·普賢金剛薩埵瑜伽念誦儀 
  