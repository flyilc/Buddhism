  第1414部～佛頂尊勝陀羅尼念誦儀軌一卷         
   
  
   西土圣賢撰集·第1414部   
佛頂尊勝陀羅尼念誦儀軌一卷   
唐三藏沙門大廣智不空譯      
 
 
　　 
 
佛頂尊勝陀羅尼念誦儀軌  
　　夫念誦陀羅尼法。先于三昧耶曼荼羅。見圣眾得灌頂知本尊。從師受得三昧耶。即于山間閑處或于凈室。畫本尊尊勝陀羅尼像。安于東壁。上持誦者以面對之。其念誦處掘地深一肘半。地中若有瓦礫骨灰毛發及諸穢物等。并須除之。若無還取本土。填滿筑令平正。土若有余其地吉祥。以瞿摩夷和好土。泥地面令平正。又取瞿摩夷和水。誦無能勝陀羅尼二十一遍。加持瞿摩夷。其無能勝真言曰。  
　　曩莫三曼多沒(入)馱(引)喃(引一)唵(引二)虎魯虎魯(三)戰拏理(四)摩蹬儗(五丁以反)娑嚩(二合引)賀(引)  
　　加持已。后從東北隅起首右旋涂之。次取蜀葵葉或蓮子葉。揩拭令其光凈。于上取白粉和水。以繩分九位拼之。石上磨白檀香用涂九位。其九位者。中央安毗盧遮那佛位。右邊安觀自在菩薩位。觀自在后。安慈氏菩薩位。毗盧遮那佛位后。安虛空藏菩薩位。此菩薩左邊。安普賢菩薩位。毗盧遮那佛位左邊。安金剛手菩薩位。金剛手菩薩位下。安文殊師利菩薩位。毗盧遮那佛前。安除蓋障菩薩位。除蓋障菩薩位右邊。安地藏菩薩位。是名九位。并用白檀香涂之。以為迎請賢圣之位。耳上安帳蓋四面懸幡。道場四邊。晨朝奉獻乳糜。齋時獻酪飯并甜膩食。及以諸漿兼諸果子。四門安四香爐。四隅安四凈瓶。盛香水插花或青葉樹枝。以為供養。四角燃四盞酥燈。道場前于念誦者座前。安置閼伽香水兩碗。所盛供養。取金銀熟銅瓷器或新瓦器或螺杯或新凈葉。余并不堪。欲盛食時先凈洗器。覆之以香煙熏內。既盛食已又須香煙熏之。以無能勝陀羅尼加持水灑之。則于壇中右旋布列。然后于壇前安卑腳床子。去地半寸。或茅草薦或藉以凈物。念誦者坐之。念誦人應凈澡浴。澡浴法如蘇悉地中說。或以法澡浴。觀法實相以為澡浴。或以在家出家護持本律儀戒無所毀犯。以為澡浴。或每日三時佛前禮佛發露懺悔隨喜勸請發愿回向。以為澡浴。或以清凈真言加持七遍。以為清凈。澡浴正誦之時觀一切法本性清凈我亦得清凈。如是作意即誦澡浴真言曰。  
　　唵(引)娑嚩(二合)婆(引)嚩秫馱(引)薩嚩達摩(入)娑嚩(二)婆(引)嚩戍(引)度憾。  
　　每日入道場念誦。定其時節。或二時謂早朝黃昏。或三時加午時。或四時依瑜伽加中夜。若于本教尊勝陀羅尼經。每于白月十五日。除滅業障增福延命。要期誦一千遍。證出世三摩地得不忘陀羅尼。其日一日一夜不食為上。或食三白食。所謂乳酪粳米飯。或粥為中。或如常齋食為下。身著凈衣服。心應虔誠凈信。心不猶豫。若欲持誦。至道場先雙膝著地。禮毗盧遮那佛及八大菩薩。發露懺悔發五大愿。一眾生無邊誓愿度。二福智無邊誓愿集。三法門無邊誓愿學。四如來無邊誓愿事。五無上菩提誓愿成。結加趺坐以香涂手結三昧耶印誦真言曰。  
　　曩莫三曼多沒馱喃(一)阿三冥(二)底哩(二合)三冥(三)三昧曳娑嚩(二合引)賀(引)  
　　其印。二手合掌豎二大指印。于五處。額右肩左肩心喉。各誦真言一遍加持頂上散。由三昧耶印真言威神力故。能凈如來地地波羅蜜圓滿。能成就世間出世間悉地。  
　　次結法界生印誦真言曰。  
　　曩莫三曼多沒馱(引)南(一)達啰么(二合)馱(引)賭(二)娑嚩(二合)娑嚩(二合)句憾。  
　　結印相。二手大指安于掌中。各作拳。豎二頭指側并合。安于頂上。從頂向下徐徐下散。誦真言三遍。即觀自身等同法界。離諸色相猶如虛空。  
　　次結金剛薩埵法輪印誦真言曰。  
　　曩莫三曼多嚩日啰(二合)喃(引)唵(引)嚩日啰(二合引)怛摩(二合)句(引)憾。  
　　結印相。二手背相叉。以左大指安右手掌中。與右手大指相拄即誦真言三遍。獲得自身如金剛薩埵。  
　　次結金剛甲胄印真言曰。  
　　曩莫三曼多嚩日啰(二合)喃(引)唵(引)嚩日啰(二合)迦嚩者吽。  
　　其印相。二手虛心合掌。二頭指各安于中指背。二大指并合。于中指中節上成印。同前五處各誦真言一遍。由此加持自身成被金剛甲胄。一切天魔無能親近。  
　　次結不動尊印真言曰。  
　　曩莫三曼多嚩日啰(二合)喃(一)戰拏摩賀嚧沙拏(二句)薩叵(二合)吒耶(三)吽怛啰(二合)吒憾(引)[牟*含](引)  
　　結印二手各以大指。捻小指及無名指甲上。各豎中指頭指并之。左手為鞘右手為刀。以刀入鞘狀右刀印左旋轉辟除道場中諸魔作障者。右旋轉八方結上下方隅界。然后想道場中須彌山。于山頂上想七寶樓閣。于樓閣中。毗盧遮那佛與八十俱胝十地滿足菩薩摩訶薩。以為眷屬而自圍繞。四門四隅各四菩薩及八供養。以內外供養。觀想奉獻。了了分明。  
　　次結奉請圣眾如來鉤印誦真言曰。  
　　曩莫(上)三(去)滿馱沒馱南(引一)惡(二引)薩嚩怛啰(二合)缽啰(二合)底呵諦怛他(引)蘗當矩舍(三)冒地者啰哩耶(二合)跛哩布(引)啰迦(四)娑嚩(二合引)賀(引)  
　　結相二手內相叉作舉。申右手頭指。屈如鉤形。誦三遍由印真言威神力故。諸佛如來及以圣眾。不違本誓皆悉集會。  
　　次結奉獻座印誦真言曰。  
　　曩莫三曼多沒馱喃(引)惡(引急呼)  
　　契相二手虛心合掌。二小指二大指相合。余六指開舒微屈如蓮華敷。誦三遍。由此印及真言威力。流出一切微妙寶座。猶如云海。奉獻如來一切圣眾。  
　　次奉獻閼伽誦真言曰。  
　　曩莫三曼多沒馱南(一)誐誐曩三摩三摩娑嚩(二合)賀(引)  
　　即以兩手捧器當額。胡跪誦三遍。奉獻閼伽沐浴圣眾。  
　　次結奉獻涂香印誦真言曰。  
　　曩莫(上)三(去)曼多沒馱南(引一)微輸(上)馱巘(引)度(上)納婆嚩(引)耶娑嚩(二合引)賀。  
　　契相右手豎掌向外。以左手握右手腕。誦三遍由此印真言威力故。流出一切涂香云海。供養一切如來及諸圣眾。  
　　次結奉獻花鬘印誦真言曰。  
　　曩莫三曼多沒馱南(引)摩賀(引)昧怛哩夜(三合)毗庾(二合)那蘗帝娑嚩(二合)賀。  
　　契相二手。內相叉仰掌。頭指相拄誦三遍。由此印及真言威力。流出一切花鬘云海。供養一切如來圣眾。  
　　次結奉獻燒香印真言曰。  
　　曩莫三曼多沒馱(引)南(一)達么馱(引)怛嚩(二合引)拏鼻音蘗帝(引)娑嚩(二合)賀。  
　　契相二手仰掌。以小指中指無名指屈豎相背。誦三遍。由此印真言威力。流出一切燒香云海。供養一切如來及諸圣眾。  
　　次結奉獻飲食印誦真言曰。  
　　曩莫三曼多沒馱南(引)阿啰啰迦啰沫鄰捺埿摩賀(引)沫履娑嚩(二合)賀。  
　　契相虛心密令開掌如器。誦三遍。由此印真言威力。流出無邊飲食云海。供養一切如來及諸圣眾。  
　　次結奉獻燈明印誦真言曰。  
　　曩莫三曼多沒馱(引)南(引)怛他(引)[卄/(阿-可+辛)/木]怛紫娑叵(二合)羅寧(二)嚩婆(去)娑娜(三)誐誐猱娜哩野(二合)娑嚩(二合)賀。  
　　契相右手作拳豎中指。以大指捻中指中節。誦三遍。由此印真言威力。流出一切燈明云海。供養一切如來及諸圣眾。又復如來大乘經所說。當觀想幢蓋幡網瓔珞衣服繒彩等物諸供養云海充遍法界誠實言伽他而贊曰。  
　　以我功德力　　如來加持力 
　　及以法界力　　普供養而住  
　　次結虛空藏明妃印真言曰。  
　　曩莫三曼多沒馱(引)南(引)薩嚩他欠烏娜蘗(二合)帝娑叵啰呬(引)[牟*含]誐誐劍娑嚩(二合引)賀(引)  
　　其契相二手相叉合掌右押左。誦七遍。次想自身于心中有圓明月輪。了了分明。于月輪上想。  
　　欠字。白色放大光明。遍照十方一切世界。思欠字實相義。所謂一切法等同虛空。離諸色相離諸障礙。則于真實理中。觀自身作金剛波羅蜜佛母菩薩像。左手持蓮花。其蓮花上有五股金剛杵。右手作仰掌。垂手為施愿勢。具頭冠瓔珞。面貌慈愍拔濟一切眾生勢。作是觀已。二手外相叉作拳。豎二中指。以此金剛波羅蜜印。加持印于四處。謂印心額喉頂。印已便散手誦金剛波羅蜜真言曰。  
　　唵薩怛嚩(二合)嚩日哩(二合)吽。  
　　當印四處時。各誦一遍。即用前印安于額上誦三遍。以為灌頂灌頂已。其印手分兩邊。以金剛拳繼頂后。誦真言曰。  
　　唵嚩日啰(二合引)鼻詵遮。  
　　誦三遍。即結被甲印。二手各作金剛拳。各豎頭指當心相纏。如繼甲胄。即于背后亦復如是。次臍次兩膝。卻繞腰后漸當心。次兩肩亦如是繼。次繼頂下項后額前。卻于腦后以兩金剛拳。繼漸垂手兩邊徐徐下。如垂帶勢。即以兩手掌相拍三聲。誦被甲真言曰。  
　　唵(引)砧(誅唵反)  
　　又拍掌真言曰。  
　　唵嚩日啰(二合)睹史耶(二合)縠。  
　　自想己身成本尊已。二手合掌屈二頭指甲相背。以二大指壓二頭指頭。如彈指勢。即誦尊勝陀羅尼曰。  
　　曩慕(引)婆誐嚩帝(一)怛[口*束*頁](二合)路(引)枳也(二合二)缽啰(二合)底(丁以反三)尾始瑟吒(二合引)也(四)勃馱(引)耶(五)婆誐嚩帝(六)怛儞也(二合)他(引七)唵(八)尾戍(引)馱也(九)三么三滿多嚩婆娑(十)薩頗(二合)啰拏(十一)孽底(丁異反)誐賀曩(十二)薩啰(二合)婆(引)嚩秫(輪律反下并同)第(十三)阿鼻詵左[牟*含](十四引)素誐多嚩啰嚩左曩(十五)蜜[口*栗](二合)多(引)鼻曬罽(十六入)阿(引)賀啰阿(引上)賀啰(十七)阿(引入)欲散馱(引)啰抳(十八)戌(引)馱也戍馱也(十九)誐誐曩尾秫提(二十)鄔瑟抳(三合)沙(二十)尾惹也尾秫提(二十二)娑賀娑啰(二合二十三)啰濕弭(二合)散祖(引)禰帝(二十四)薩嚩怛他(引)孽多(引二十五)地瑟侘(引二合)曩(引)地瑟恥(二合)多(二十六)畝捺[口*(隸-木+士)](二合二十七)嚩日啰(二合)迦(引)耶(土二十八)僧(去)賀怛那秫第(二十九)薩嚩(引)嚩啰拏尾秫第(三十)缽啰(二合)底儞靺多也(三十一)阿(引)欲秫第(三十二)三么耶(引)地瑟恥(二合)帝(三十三)么抳么抳(三十四)怛闥多(引)步多俱胝(三十五)跛哩秫第(三十六)尾娑怖(二合)吒(三十七)勃地秫第(三十八)惹也惹也(三十九)尾惹也尾惹也(四十)娑么(二合)啰娑么(二合)啰(四十一)薩嚩勃馱(引)地瑟恥(二合)多秫第(四十二)嚩日[口*(隸-木+士)](二合)嚩日啰(二合)孽鞞(四十三)嚩日囕(二合)婆嚩睹(四十四)么么(四十五某甲)薩嚩薩怛嚩(二合引四十六)難(上引)左迦(上引)也尾秫第(四十七)薩嚩孽底(四十八)跛哩秫第(四十九)薩嚩怛他(引)孽多(五十)三摩(引)濕嚩(二合引)娑(引)地瑟恥(二合)帝(五十一)勃[亭*夜]勃[亭*夜](五十二)冒(引)馱也冒(引)馱也(五十三)三滿多跛哩秫第(五十四)薩嚩怛他(引)孽多(引五十五)地瑟姹(二合引)曩(引五十六)地瑟恥(二合)多(五十七)摩賀(引)畝捺[口*(隸-木+士)](二合五十八)娑嚩(二合引)賀(引五十九)  
　　所誦之聲。不高不下不緩不急。一心緣觀毗盧遮那佛。了了分明。誦七遍已印頂上散。取菩提子念珠安于掌中。誦加持念珠真言曰。  
　　唵尾嚧遮那么羅娑嚩(二合引)賀(引)  
　　誦七遍已。安頂上以左手。當心。承珠。右手移珠。每與娑嚩(二合)賀齊聲移一珠。念誦至一百八遍。乃至一千遍。卻取珠蟠于掌中。合掌安于頂上。而發所求清凈妙愿。愿一切眾生皆悉獲得。復結本尊印。誦七遍或三遍。復結金剛波羅蜜印。又復結五種供養印。并誦五種真言而供養之。具如上說。即結不動尊印誦一遍。以印左轉即成解界。執閼伽器奉獻供養。即結前三昧耶印。當頂上奉送。誦三昧耶真言一遍。不解此印便誦金剛解脫真言曰。  
　　唵嚩日啰(二合)謨(引)訖叉(二合)穆。  
　　奉送諸佛圣眾。如前禮拜發露懺悔隨喜勸請發愿回向已。出道場。后即于靜處。轉讀大乘經。觀第一義諦。以此妙福回向所求。助成悉地。若作息災法。面向北其壇圓。觀圣眾白色。道場中所供養物皆白。身著白衣面向北坐。燒沉水香若作增長法。面向東坐。本尊及供養并自身衣服悉皆黃色。燒白壇香若作降伏法。面向南坐。本尊及供養并衣服并青色或黑色。燒安息香。若作敬愛法。面向西坐。觀本尊赤色。及飲食衣服皆赤。燒酥合香。  

 上一部：乾隆大藏經·西土圣賢撰集·阿閦如來念誦供養法一卷  下一部：乾隆大藏經·西土圣賢撰集·圣閻曼德迦威怒王立成大神驗念誦法一卷 



  
乾隆大藏經·西土圣賢撰集·佛頂尊勝陀羅尼念誦儀軌 
  