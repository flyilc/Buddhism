  第1419部～不動使者陀羅尼秘密法一卷         
   
  
   西土圣賢撰集·第1419部   
不動使者陀羅尼秘密法一卷   
唐三藏沙門金剛智奉詔譯      
 
 
　　 
 
不動使者陀羅尼秘密法  
　　如是無量力不動圣者毗盧遮那使者心。一切利益成就法。欲受持者。先當行四種精進行。自約身心令念不散。一志堅固速得證驗令滿所愿。云何四種行自約。一者斷食二者服氣。三者食菜四者節食。隨力所辦自約身已。專誦根本陀羅尼。滿一洛叉乃至三洛叉已。即一日一夜水亦不食。廣大供養莊嚴道場。于畫像前燒苦練木如大拇指長十二指。兩頭揾酥每誦咒一遍燒一枝。滿一千八枝燒了。小小世間事便得滿愿。復次誦數滿已。入江海大河深至項處。面向東立。每日念誦數滿三洛叉已。心中所愛福田皆得滿愿。其水當令無蛟龍惡獸之處。恐咒功未成為他物所損。耳當須結界。若常加功持誦。不動使者現身。力能縛一切鬼神。亦能摧折一切樹木。亦令空中飛鳥隨念而墜。亦能干竭龍湫。若論議及對外道惡人皆能降伏。復次先候月欲蝕時。令誦咒滿數。先蝕一日一夜不食。取新牛糞未落地者。作方壇二肘。未落地者有二種義。一者以器物承取莫令至地。二者亦落地時塵土未污。即略取上分不著地者。將以泥壇泥壇訖。以種種好花散以供養。取大般若經安置中心著。取同色老犢子[牛*孛]牛乳作酪。旋以取酥一兩熟銅碗盛。以可里羅木作篦。攪酥。從月初蝕即念誦。乃至見三種相。所謂暖煙焰等。得暖相者。服之差一切疾病。得煙相者。將以涂己身。可以隱蔽不令惡人所得見也。得火焰相者。服之通神身能飛行。所謂身通也。老犢牛乳者。犢生經年已上。犢大如母而猶食乳者。其犢毛色須與母同。如是牛乳堪任酥用。  
　　復次行人誦一落叉已。即往深山高頂之上。斷谷不食更誦一落叉。心心相續更莫異緣。天之伏藏自然出現。凡伏藏者有天有神有人。人所埋藏者為人大伏藏。鬼神所守名曰神藏。亦名地藏。諸天守護者為天伏藏。天藏尚能得見。況地伏藏及人藏乎。應作福事隨意受用。  
　　復次依護魔法。杓子盛牛乳一咒一燒。如是滿一千遍。能除國中大疫癘也。護魔法者。掘地作爐著火令熾。杓子法者。以堅木刻之頭如杓。可受雞子黃已下乳。其柄端直長二尺許。別以凈器盛乳。以此杓子酌而咒之。西國疫癘或一家一病遞相染著。著皆死盡。今吳蜀嶺南亦有此事。是法能制。  
　　復次取百草花和酥酪蜜。一咒一燒。所求衣服如此花色。皆得稱意。若求緋者當燒赤花。余皆準此。雖不思議神力滿行人愿。自可量分約事而求。則無后患。若非分妄取神亦慢人。雖得不貴。若燒蜜邏嚩一洛叉。一一咒燒得國中第一官位。度所能作者。求之必遂。蜜邏嚩外國果子也。  
　　復次燒畢養魚花得一切人愛樂。燒松木以三物點燒誦十萬遍。得無量眷屬。松木長七寸大如指擘之。燒大麥咒之得大丈夫富貴自在。大麥馬麥也有皮者是也。  
畫像法摧伏第一  
　　若欲作法。應對像前。心有所像神應像感。于好絹上畫不動使者。著赤色衣斜帔。腰裈子亦赤色。左邊一髻下垂至耳。左眼微斜看。左手把罥索右手把劍直豎。劍首如蓮花葉狀。劍靶寶鈿。于寶石上坐。曲眉嗔目身赤黃色。怒狀。令一切眾生皆怕懼相。畫此像已。于河海岸邊清凈蘭若。或凈屋之中。行者亦清凈身著赤色衣。心想自身皆作赤色。不得散亂默然乞食。念誦五洛叉滿已。取江豆箕五寸剉之一萬莖。三物默燒。于此像前至心燒誦。不動使者即自現身。令行人見。見已。得如來三摩地心。與諸菩薩常得一處。  
　　復次于此像前。每日三時念誦本咒。經六個月隨力供養花香飲食。求種種愿皆得滿足。  
　　若有兵賊來者。行人手執一幢。誦一千遍立著來處。彼寇賊等自然退走。怕懼而散。若損國損佛法怨家惡人。以鹽土相和作其像。心上題其姓名。形長一肘。誦咒咒之一遍。割取一段燒之。乃至燒盡。彼人若不降伏必死。又取曼陀羅葉燒。咒一咒一稱惡人名字。燒之滿一千遍。前人必定失心。取牛乳燒一千遍還令復本。若燒鹽稱名。一咒一燒滿一千遍。千里內喚人皆至。若燒安悉香三時常不斷絕。得國中上品位。右已前法皆于此畫像下用之成就也。  
又畫像法第二  
　　先于中心畫釋迦牟尼佛。左邊畫曼殊室利童子菩薩形狀。右邊畫執金剛菩薩。作美笑狀。右手把金剛杵。底下畫不動使者。寶瓔珞莊嚴。于畫像前念誦五洛叉訖。種種使役。取蓮花十萬莖。以酥蜜酪三物。相和點一花上。誦咒一遍即燒之。如是燒花令盡。是時蓮華吉祥天即現自身。問行人言所愿何事。隨汝所求皆得滿足。  
　　又取蘇末那花一洛叉。一咒一燒乃至燒盡。即得夜叉女來現身任種種驅使。若有人欲經恐怖來求助者。取尸陀林中灰咒七遍與之。令其護身即得安樂。又取牛黃像前咒七遍。清水和于額上一點之。令一切人見者歡喜。降伏一切毗那夜迦。若蛇蝎等毒。以凈土作泥咒七遍。點瘡痛之處應時即差。  
別畫使者法第三  
　　若欲得見不動使者。乃至種種千事人間之事皆可稱心者。當畫不動使者。身赤黃色。上衣斜帔。青色。下裳赤色。左邊一髻黑云色。童子相貌。右手執金剛杵。左手執罥索。口兩邊微出少牙。怒眼赤色。火焰中坐石山上。于此畫像前種種結印念誦。皆得成就。放光隱形縛一切鬼神皆得成就。  
　　假令無畫像。但清凈處或寺中。得一間凈房無人鬧。即得念誦。一切世間鬼神病瘧等。誦七遍或至二十一遍無不即差。于此畫像前。凈泥地燒安悉香。取一明鏡當心安之。口加念誦。令一小兒女子等看鏡中。問其所見即皆言說所求愿事。須喚龍神。但得名字。立童男女清凈者。誦咒咒之。其神等入此童子心中。便共行者語三世之事。所問皆答。若欲得矜羯羅成就者。月生一日起首。早起清凈。畫像前散花。檀香末泥地作壇。咒一百八遍。日午黃昏各誦一百八遍。若多誦不絕最好。余時不能誦咒。但向道場中坐。一心正念至時而誦亦得。至十五日滿。即造種種飲食供養。畫像前方一肘。作坑深一搩指。燒遏伽木。若無用苦練木。亦得取白芥子一斗五升。從黃昏起首。誦取杏人許芥子。咒一遍了即投火中燒之。其芥子以蘇和之令濕。如此燒咒至半夜后。矜羯羅即現形云。須作何驅使。行人報云須矜羯羅今日已后有事須問。常相隨逐更莫東西。矜者問事也。羯邏者驅使也。若不現者心決定念誦不動使者。必須得見莫生狐疑。直至平明無不來者。現已種種驅使處分皆得。乃至洗手或用。柳枝令取皆得欲得上天入山。亦扶行人將去。  
　　欲得見欲界上天女等。令將來相見亦得。何況人間取人及物乃至種種飲食。此神作小童子形。有兩種。一名矜羯邏恭敬小心者是。一名制吒迦難共語惡性者是。猶如人間惡性在下。雖受驅使常多過失也。若無事時向道。且去還來。莫向道無事好去。若向道無事好去。即便長去更不來矣。第一須記不得邂逅。西國有僧驅使多年。一朝誤遂不復來。乃涕哭悔恨不復更至。  
　　若欲使古力迦龍王者。于壁上畫一劍。以古力迦龍王繞此劍上。龍形如蛇。中劍書此阿字。心中亦自觀此劍及字。了了分明心念不動使者。誦一百八遍。一日三時滿六個月。多誦益好。若月滿已后。古力迦龍王自現其形作人形狀。常相隨逐任所驅使。  
　　不動使者根本咒曰。  
　　那謨三漫多嚩日啰(二合)喃(一)尾迦吒微吃哩多羯邏(二)摩訶閉[口*(隸-木+士)]多(三)蜜瑟咤(上)契注(知古反)叱瑟吒(二合)訶啰(四)按怛啰摩啰達啰(五)折睹嚕木佉(六)濕嚩(二合)啰那啰迦迦比嚕哷持嚩(二合)計舍吽(七)跋折啰(二合)跋折[口*路](二合)[卄/(阿-可+辛)/子]啰吽泮莎訶。  
　　持此咒者。于六月中每日三時誦念不絕。每日清凈飲食。每欲食時先出一分安凈器中。咒二十一遍待身食了。將此器食寫著凈處。月滿已后不動使者滿種種愿。三時者早時午時黃昏時。時別一百八遍。此名受持根本咒法。后更有心咒出食。  
　　此不動使者毗盧遮那佛之化身。一持之后生生加護。若求無上出世菩提者。當清凈梵行一心精進。當得種種不思議三昧不思議境界不思議神通不思議辯才不思議力用。如是之事證者乃知。不可具說。若世間之人世習未斷。雖千度觸犯種種重業。使者皆許其懺悔。不即舍離。  
　　結界護身法　　先作海蠡印  
　　以左手中指已下三指。握右手中指已下三指。各以當手大母指。捻無名指。相捉訖。直豎右手頭指。屈左手頭指。捻右手頭指第二節文。安口上誦根本咒七遍。于頂上右旋三匝。隨心遠近結界即成。無能犯者。  
　　次作甲印。  
　　合二手以二頭指二無名指。入掌內相叉直豎二大母指二中指二小指。相合如三鈷金剛杵形名為甲印。誦根本咒七遍已。先安額上次右肩次左肩次心上次喉上。五處印之以護身。欲坐念誦皆先作此護身法。欲出行去亦宜作之。  
　　次作劍印。  
　　以左手大母指。捻無名指小指頭。直申頭指及中指。為劍鞘。又以右手大指。捻無名指小指甲上。直申中指頭指。為劍。內左手掌中。名劍印。安心上。令中指頭直豎。誦不動使者辟一切惡毒咒。咒七遍訖。移安頂上咒曰。  
　　唵　阿者啰迦那步陀制吒迦(上)吽吽可伊(許伊反)可伊一譚(去)蘗哩醯摩訶哩毗沙颯(蘇急反)多惡紇哩鴆(鵠鴆反)泮。  
　　若有人服毒欲死。作此印咒七遍。即可。若欲結界辟鬼神開惡云等。即安左膝上。如拔刀劍狀。用力拔之。于頂上右旋三匝隨意遠近。以劍豎安眉間少時而止。一切無敢犯者。若欲念誦。先作此印。然后開手取珠依常念誦。  
　　次作無畏清凈印。  
　　以右手大指上節。捻頭指甲上。余三指并直申咒七遍。所欲供養香花等令清凈者。并以此印。三指點清水灑之即凈。若有恐懼之人來求依護者。衣下結此印。稱前人名字七遍。咒訖前人即不復怖。名無畏清凈印。  
　　次誦不動迎請咒。  
　　那么　三曼多　跋折啰(二合)喃阿哩夜跋折啰(二合)摩訶俱[口*路]陀阿蘗瑳阿蘗瑳緊之啰斯一鄧迦哩蠅俱嚧那摩莎訶。  
　　用前劍印安頂上。左手中指頭三屈。三遍誦咒招召之即來赴也。  
　　次作索印。  
　　以右手大母指。捻中指已下三指甲。直豎頭指。以左手中指已下三指。握右手頭指。屈左手頭指。押左手大母指甲上。誦索咒曰。  
　　那摩三曼多未實啰喃阿播舍判者那吽泮。  
　　咒七遍已。用伏一切鬼神。令一千二千里。追人及天龍八部等。用此印咒。  
　　次作師子奮迅印如前甲印申。二頭指開直豎之。身立如金剛勢。以印或左或右麾之。怒目嗔意吽聲誦師子咒曰。  
　　那摩三曼多末實啰喃。  
　　唵阿者羅迦那戰拏娑太耶吽泮。  
　　誦七遍。能降伏一切惡魔等。以印魔惡云雨。應時皆散。散已解印。  
　　若惡風雨不止者。取棘針和白芥子。燒咒一百八遍。更誦根本咒一百八遍。非但風雨散止。其龍神等卻來擁護行者。  
　　次作根本心中咒印。  
　　先結眼印。以右手無名指小指握大母指頭。直申頭指中指。于額上兩眉間。垂頭指中指。向下漸向發際。引之向上。名不動使者天眼印誦心中咒咒之。  
　　唵質路。  
　　古婆(平)皤耶莎訶。  
　　作嗔怒意。吽字作聲誦。稱怨家名字。大鬼神捉彼人心令其降伏。若常依此誦不斷絕。必得眼通見三千大千世界。及三界中事。如對目前等無有異。  
　　次作根本心印。  
　　兩手合掌便內相叉。令十指頭并入掌中訖。直申二頭指頭相拄。二大母指拘取二無名指甲。名根本印誦心咒曰。  
　　那摩三曼多　末實啰(二合引)喃　怛啰吒(半音)阿目伽戰拏摩訶嚧灑拏娑[叵*頁](二合引)吒耶吽怛啰(二合)跛耶怛啰(二合)跛耶吽怛啰(二合)吒怛啰吒鴆忙(去)  
　　每日自食先出種種飲食一分。于一盞中著。待食了誦咒七遍。咒之瀉凈處著。日別如此所去處常得擁護逐后。  
　　復有一字咒。  
　　那摩三曼多　末實啰喃鴆(胡恨反)  
　　用前根本印咒之。常誦結印不斷絕。亦常不離左右也。  
　　不動寶山印。  
　　兩手十指向內相叉。急握成拳。名不動寶山印。  
　　頭印。  
　　右手大母指屈入掌中。四指握為拳。頂上安之名頭印。  
　　一髻印。  
　　即此頭印。上申頭指中指。相并安左頂上。便引向下。耳前下。名使者一髻印。  
　　口印。  
　　二手相并。以二小指相叉。屈二無名指。握小指第二節。以二大母指。捻無名指甲。二中指頭相拄。二頭指屈。捻二中指背第三節。從掌向上數第三。安此印口上名口印。  
　　次作心印。  
　　即依口印。屈二頭指入二大母指根。安心上如獨鈷金剛杵形。名曰心印。  
　　次作火焰印。  
　　右手大拇指。押小指甲上。左手握大母指作拳。申頭指內右手掌中。從右邊繞頭上。過向左猶如旋皆光勢。名曰水焰印也。  
　　遮火印。  
　　并二手各握大母指為拳。屈二頭指。入大指根內。拳相向并之。能除一切火難。  
　　已前法印每念誦時。依次用之。口誦咒不停。但持根本咒。有功已后余咒印但誦結即用有驗。更亦不須受持。  
　　總攝慈救不動咒曰。  
　　那么三曼多嚩日啰(二合)赦戰拏摩訶盧灑拏馺頗吒也吽怛剌(二合)吒(半音)鴆(呼恨反)忙。  
　　此咒出毗盧遮那經。能攝諸印法。作前法了。即誦此咒一七遍已。心念不動尊。亦作前劍印。印額。  
　　左右肩心上及喉上五處。誦此咒咒一百八遍。當自想身如俱摩羅狀。然后彈指而散。  
　　復次有法于尸陀林中取死人衣裳。畫不動使者。取行人已身上血。開解之。畫像向西行者向東。對此像念誦。每日三時沐浴著濕衣裳默然念一落叉。滿已。至月二十三日。饌一切鬼神。飲食法。取種種米種種豆油麻。等并相和作飯。于八方散之。自身一日一夜不食。覓一死人具足相貌者。洗之令凈。著衣裳。置畫像前仰臥。腳向西。燒香自身護身。四面結界訖。行人坐死人心上念誦。一萬遍滿已。死人即動。不須怕懼。但堅壓著急念誦。待死人口中吐蓮花出。取花執之。即變身化如十五六童子相貌。乘空而去。乃至梵天上。無處不至。自在游行也。此別行法。若有兇險恐懼之處。或有官事逼惱者。當一心誦根本咒。亦可書咒釘于庭中令入地中。萬妖不敢動作。亦可釘此慈救咒上好。但凈室中結界護身。系心不動使者。專念不絕。多誦彌佳。乃至十洛叉。每食出一分食。供養不動使者。自想心念勤勤莫間斷。此最根本速得感驗。功益自如莫向人說。又一洛叉十萬遍也。不動使者法略要盡此。下信受奉行。  
　　憂丘滿愿法(右下偈文亦是和上譯出同時)  
　　若有善男女人比丘比丘尼等。或有厄難或求官爵。或見貴人或有請覓者。當令五香燒之。誦念令滿十萬遍。不得間斷。若日促須愿。則多人同念。令速得共滿前數亦得滿愿咒曰。  
　　回光菩薩　回喜菩薩　阿耨大天　志德菩薩　憂丘婆丘　清凈比丘　唯愿某甲(若自身求事當自稱姓名為人求者稱前人姓名)　官事得了　死事即休　諸天菩薩　外國羅漢　救濟某甲　過災度難(假令求官者。當于在前唯愿某甲下。云得某官宿殃永滅。障難皆休。又于此救護某甲過災度難下。云所求某甲得稱愿)  
　　唯愿慈悲滿弟子愿。  
　　持法先誦令熟念之。口不出聲。滿十萬遍數訖。即獲所愿。若求速效行住不得間斷。事大者眾誦。行出即不須燒香。若在家坐念必須燒五香也。安息香零陵香霍香沉香熏陸香。若無沉香以白檀代之亦得。必不得闕安悉香及零陵霍香也。  

 上一部：乾隆大藏經·西土圣賢撰集·蘇悉地羯羅供養法三卷  下一部：乾隆大藏經·西土圣賢撰集·金剛頂經瑜伽修習毗盧遮那三摩地法一卷 



  
乾隆大藏經·西土圣賢撰集·不動使者陀羅尼秘密法 
  