  第1438部～妙吉祥平等觀門大教王經略出護摩儀一卷         
   
  
   西土圣賢撰集·第1438部   
妙吉祥平等觀門大教王經略出護摩儀一卷   
宋大契丹國師中天竺摩竭陀國三藏法師慈賢譯      
 
 
　　 
 
妙吉祥平等觀門大教王經略出護摩儀  
　　歸命一切佛　　諸大菩薩眾 
　　我今說護摩　　種種之儀式 
　　先誦于真言　　加持其鍬钁 
　　后應廣分別　　加持真言曰  
　　唵(引)[寧*頁]佉曩嚩蘇弟(二)娑嚩(二合)賀  
　　誦此真言加持鍬钁。掘護摩爐。于掘爐前先取河水盛凈器中。誦本部佛真言加持。以水灑地及凈鍬钁灑掘爐人。灑凈真言曰。  
　　唵(引一)阿密哩(二合)姤(二)納婆(二合)嚩野(三)吽(四)發吒(五)娑嚩(二合)賀(六引)  
　　若依護摩法。于未掘爐前一宿。以上方明王真言加持生飯。供養土地及天龍八部。然可掘爐。其爐內土收于凈處。然于河內取砂。先以真言加持其砂。真言曰。  
　　唵(引一)嚩蘇么底(二)嚩蘇室哩(二合)曳(三)唵(四引)  
　　誦此真言加持已。其砂填于爐內。次用五[聲-耳+木]七寶四鐵末擦于其上。方可用凈墼。砌護摩爐勿用甎作。先誦金剛羯磨菩薩真言。加持凈墼真言曰。  
　　唵(引一)嚩日啰(二合)羯啰磨(二合二)劍(三)  
　　如是加持已。當用凈墼如法砌之。護摩法者說其四種。其四種者。一訕底(此言息災)二補瑟置(此云增益或云富貴)三嚩舍(此云敬愛)四阿尾左啰(此云降伏)此四護摩爐亦四種。其四種者。若求訕底當作圓爐。若求補瑟置(二合)爐如半月或作八角。若求嚩舍爐作四角。若求阿尾左啰爐作三角。此之四種隨所應作。次說護摩爐量。略有三種。第一供養爐八肘。是八角爐也。量深二肘。第二供養爐一肘半。量深一肘半。四面共六肘。第三供養爐一肘。四面共四肘深亦一肘。隨爐大小作三重緣。于爐前面第三緣上西邊。量比正半。亦用凈墼砌作九重至上漸小。于正半右邊壘作層級。正半左邊上下直砌。爐緣三重表為三界。其九層級表為九地也。如是作已當于爐內砂上墼下。采于七寶四鐵末五谷。想如五種子及七寶四鐵所成。七寶者(金銀真珠水精玉琉璃琥珀)四鐵者(金銀銅鐵)五谷者(稻糯大麥菉豆油麻)其五谷四鐵末。誦毗盧佛真言加持。真言曰。  
　　唵(引一)嚩日啰(二合)馱(二)睹鑁  
　　誦此真言已次念四波羅蜜菩薩真言。加持七寶末。真言曰。  
　　金剛波羅蜜菩薩。  
　　唵(引一)薩怛嚩(二合)嚩日哩(二合二)吽(三)  
　　寶波羅蜜菩薩。  
　　唵(引一)啰怛曩(二合)嚩日哩(二合二)怛[口*洛](二合三)  
　　法波羅蜜菩薩。  
　　唵(引一)達啰磨(二合)嚩日哩(二合二)紇哩以(三合三)  
　　羯磨波羅蜜菩薩。  
　　唵(引一)羯啰磨(二合)嚩日哩(二合二)惡(三)  
　　誦四明加持已。用采爐內。應用一切香末而和于泥。加持泥真言曰。  
　　唵(引一)嚩蘇么底(二)室哩(二合)曳(三)室哩(二合)嚩蘇弟(四)婆嚩(二合)賀(引五)  
　　誦此真言已。當用香泥而泥于爐。如上次第布置訖。應于爐中諦想壇場運心安布。作訕底法當想佛身形如白色。復觀己身形相亦爾。應于左手力度第二文上捻數珠。燒物供養。用水精數珠一百八個。面向東坐作補瑟置(二合)法。想佛金色自身亦爾。于愿度中節內捻數。珠用菩提子一百個。面向南坐。作嚩舍法。想佛赤黃色自身亦爾。于方度中節內捻數珠。用蓮子九十個。面向西坐。作阿尾左啰法。想佛綠色自身亦爾。于力度第一文上捻數珠。用患子七十個面向北坐。若作護摩法隨時四種所求之事。當于爐內各別想壇。隨所作部主想安中方。若于四種護摩法外。如恒常供養。中方想阿閦佛。數珠或一百八或所用不定。其上想壇法廣如大教說。如是運想已。應取吉祥草(用青妙細軟草代之)當用于八結安于爐八方。表想凈八位。又用草三結安布于爐中表凈三寶位。又以吉祥草三結為一系。三系共九結。護摩最初燒而表凈爐法。更用草二結。一結安灌頂瓶內。一結安右手戒度上。想如護摩杵。亦表凈手法表為金剛手。其草結如金剛杵形。以四智真言加持真言曰。  
　　唵(引一)悉馱路左[寧*頁](二)薩嚩啰他(二合)娑馱[寧*頁](三)娑嚩(二合)賀(引四)  
　　唵(引一)計哩計哩么么計(二)薩嚩啰他(二合)娑馱[寧*頁](三)娑嚩(二合)賀(引四)  
　　唵(引一)濕吠(二合)帝(二)半拏啰嚩悉[寧*頁](三)惹致[寧*頁](四)薩嚩啰他(二合)娑馱[寧*頁](五)娑嚩(二合)賀(引六)  
　　唵(引一)哆哩(二)咄哆哩(三)咄哩吽(四)娑嚩(二合)賀(引五)  
　　如是加持已。當取所燒柴。如法干好者。可等于施主。一肘之手量。以香水灑之。誦毗盧真言。加持真言曰。  
　　唵(引一)嚩日啰(二合)馱睹(二)鑁(三)  
　　作法加持已。安柴于爐內。根梢應順用。若是刺木柴。法中不得用。如上布置已。當咒護摩柴。亦誦毗盧明。而用加持之。梵云半左薩曳啰瑟恥(二合此云五乳柴)表是五如來正種供養飯。所用五乳柴者。謂尼俱律陀樹等。此方緣無但取不凋者及無果子柴。枝條令纖細。梢根揾于酥。三杖或五枝。或二十五枝。而投于火中。想供養于佛。當用五種谷。作法燒供養。誦金剛波羅蜜菩薩真言。先加持五谷。真言曰。  
　　唵(引)薩怛嚩(二合)嚩日哩(二合二)吽(三)  
　　加持五谷已。次第而供養。表是食之根酥蜜乳酪等。亦誦于金剛波羅蜜真言。先用加持之。次以五般粥護摩燒供養。五粥者謂乳酪酥蜜沙糖乳糖粥。念法波羅蜜菩薩真言加持。真言曰。  
　　唵(引一)達啰磨(二合)嚩日哩(二合二)紇哩以(三合三)  
　　如是加持已。表是凈供養。當以根本波羅蜜真言。加持五般飯(與五粥同)真言曰。  
　　唵(引一)商迦哩(二)訕底迦哩(三)齲吒[寧*頁]伽吒野(四)薩嚩啰他(二合)娑馱[寧*頁](五)娑嚩(二合)賀(引六)  
　　加持五飯已。表法亦同前。如上依法加持訖。當于爐上想一明王。身如舍利塔。又想諸佛皆于塔內。所作護摩運心供養。然可取火。其火想隨所作。部主佛種子字為火。或用本明加持。或內想智火發大光焰。或想明王遍身火焰。變用燒物而作供養。燃其火已。或以凈水及與涂香灑火作凈。次下于水表為凈水。方用酥蜜乳酪。及五柴五谷粥飯。先各五投火中。各別供養五如來。隨彼如來各念本明。燒物供養五如來真言曰。  
　　毗盧遮那如來  
　　唵(引一)嚩日啰(二合)馱睹(二)鑁(三)  
　　阿閦如來  
　　唵(引一)惡乞芻(二合)毗夜(二合二)吽(三)  
　　寶生如來  
　　唵(引一)啰恒曩(二合)三婆嚩(二)怛[口*洛](三合三)  
　　阿彌陀如來  
　　唵(引一)阿弭多婆(二)紇哩以(三合三)  
　　不空成就如來  
　　唵(引一)阿謨伽悉弟(二)惡(三)  
　　先想供養五佛已。次下水供養。想與佛漱口。  
　　下水真言曰。  
　　唵(引一)訖哩(二合)嚕娜地(二)吽(三)訖哩(二合)啰嗚娜迦(四)唵(引五)  
　　次以華供養乃擲于爐內。想華安佛頂上華供養真言。  
　　唵(引一)薩嚩怛他誐哆(二)補瑟跛(二合)布惹(三)  
　　次用涂香獻而灑于火中。想涂灑諸佛涂。  
　　香供養真言曰。  
　　唵(引一)薩嚩怛他誐哆(二)巘馱布惹  
　　又以香供養。想于佛鼻入供養諸如來。燒香供養真言曰。  
　　唵(引一)薩嚩怛他誐哆(二)度播布惹(三)  
　　次振鈴念贊或誦伽陀一切臨時。  
　　次燒五谷。念隨所求者。部主真言加持燒物。如別無所求事。只念法舍利真言燒物。  
　　供養真言曰。  
　　唵(引一)達啰磨(二合)馱睹(二)誐羅陛(二合三)娑嚩(二合)賀  
　　燒五谷已。當用酥蜜乳酪各三投火中。次應下水運想供養一如前法。次以粥供養先燒乳粥。次下燒粥隨意。當燒粥時。取八所凈器。或取八葉以涂香灑之。用粥飯盛于凈器中。以十方天真言加持。于爐八方供養十方天上下二方。心想供養十方天。明次第當說。東方帝釋天真言曰。  
　　曩謨三滿哆沒馱南(一)印捺啰(二合)野(二)娑嚩(二合)賀  
　　東南方火天真言曰。  
　　曩謨三滿哆沒馱南(一)阿仡曩(二合)曳(二)娑嚩(二合)賀  
　　南方焰摩天真言曰。  
　　曩謨三滿哆沒馱南(一)焰摩野(二)娑嚩(二合)賀  
　　西南方羅剎主天真言曰。  
　　曩謨三滿哆沒馱南(一)銘伽舍曩野(二)娑嚩(二合)賀  
　　西方水天真言曰。  
　　曩謨三滿哆沒馱南(一)嚩嚕拏野(二)娑嚩(二合)賀  
　　西北方風天真言曰。  
　　曩謨三滿哆沒馱南(一)嚩野吠(二)娑嚩(二合)賀  
　　北方毗沙門天真言曰。  
　　曩謨三滿哆沒馱南(一)吠室啰末拏野(二)娑嚩(二合)賀  
　　東北方伊舍那天真言曰。  
　　曩謨三滿哆沒馱南(一)伊舍娜野(二)娑嚩(二合)賀  
　　上方梵天真言曰。  
　　曩謨三滿哆沒馱南(一)沒啰(二合)憾么(二合)野(二)娑嚩(二合)賀  
　　下方地天真言曰。  
　　曩謨三滿哆沒馱南(一)必哩(二合)替尾曳(二合二)娑嚩(二合)賀(二合)賀  
　　此等十方天。先于爐八方。安置八坐位。梵天地天等。于爐上下想。然以瓶內水。瀉供養飯內。次用香華涂。香隨位而供養。各念本真言加持供養物。本明誦三遍安于本方位。然可燒粥供養。燒粥已。酥蜜乳酪等。各三投火中。下水次第一如前法。次以飯供養先燒于乳飯。次酥后酪飯。如是燒飯已。酥蜜乳酪等。各三投火中。下水次第并同前法。又以護摩柴。梢根揾于酥投于火中。又用酥蜜乳酪。各三投火中。如是次第訖然后起立。手執酥器并護摩匙。振鈴念誦。用酥瀉于火中。所有隨喜人。各令涂手執華候念贊瀉酥訖。各擲華于爐內。往火壇禮拜表供養圓滿。次用凈帛揩酥覆火燒之。想為佛衣如上了畢。應用凈瓶繞爐下水。再想漱口作凈。若作護摩時。運想應志心。供養勿須忙。所抄供養物。如庵摩羅果子許(此方如杏子大)所說護摩壇。當知七佛舌。俱胝諸天口。一切供養中。護摩最為上。所有燒不盡。五谷粥飯等。更用別飲食。及諸華果實。共盛一器中。用涂香灑之。復用燒香熏。先作鉤召契。三昧耶蓮華。及金剛縛印。次下水半振鈴念加持飯真言。想供養天龍八部及火壇外諸天。運心皆供養。如是護摩供養已。然后奉送諸圣眾。所集秘密殊勝福。普沾一切諸含識。  
　　 
 上一部：乾隆大藏經·西土圣賢撰集·大悲心陀羅尼修行念誦略儀一卷  下一部：乾隆大藏經·西土圣賢撰集·金剛頂超勝三界經說文殊五字真言勝相一卷 



  
乾隆大藏經·西土圣賢撰集·妙吉祥平等觀門大教王經略出護摩儀 
  