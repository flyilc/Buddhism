　　No. 2132

悉曇字記(南天竺般若菩提悉曇)

　　　　大唐山陰沙門智廣撰


悉曇天竺文字也。西域記云。梵王所制。原始垂則四十七言。寓物合成隨事轉用。流演支派其源浸廣。因地隨人微有改變。而中天竺特為詳正。邊裔殊俗兼習訛文。語其大較本源莫異。斯梗概也。頃嘗誦陀羅尼。訪求音旨多所差舛。會南天竺沙門般若菩提。赍陀羅尼梵挾。自南海而謁五臺寓于山房。因從受焉。與唐書舊翻兼詳中天音韻。不無差反。考核源濫所歸悉曇。梵僧自云。少字學于先師般若瞿沙。聲明文轍將盡微致。南天祖承摩醯首羅之文。此其是也。而中天兼以龍宮之文。有與南天少異。而綱骨必同。健馱羅國喜多迦文獨將尤異。而字之由皆悉曇也。因請其所出研審翻注。即其杼軸科以成章。音雖少殊文軌斯在。效絕域之典弗尚詭異。以真言唐書召梵語仿佛而已。豈若觀其本文哉。俾學者不逾信宿而懸通梵音。字余七千功少用要。懿夫圣人利物之智也。總持一文理含眾德其在茲乎。雖未具觀彼史誥之流別。而內經運用固亦備矣。然五天之音或若楚夏矣。中土學者方審詳正。竊書簡牘以記遺文(古謂楚書曰胡文者。案西域記。其閻浮地之南五天之境。楚人居焉。地周九萬余里。三垂大海北背雪山。時無輪王膺運。中分七十余國。其總曰五天竺。亦曰身毒。或云印度。有曰大夏是也。人遠承梵王。雖大分四姓。通謂之婆羅門國。佛現于其中。非胡土也。而雪山之北傍臨蔥嶺。即胡人居焉。其字元制有異。良以境鄰天竺文字參涉。所來經論咸依梵挾。而風俗則效習其文粗有增損。自古求請佛經多。于彼獲之。魚魯渾淆直曰胡文謬也)。其始曰悉曇。而韻有六。長短兩分字十有二。將冠下章之首。對聲呼而發韻。聲合韻而字生焉。即◇阿(上聲短呼)◇阿(平聲長呼)等是也。其中有◇紇里(二合)等四文。悉曇有之非生字所用今略也。其次體文三十有五。通前悉曇四十七言明矣。聲之所發則牙齒舌喉唇等合于宮商。其文各五。遍口之聲文有十。此中◇啰(曷力遐三聲合也)。于生字不應遍諸章(諸章用之多屬第八及成當體重或不成字如后具論也)。◇羅聲全闕生用。則初章通羅除之一(除羅字羅鑒反)。余單章除之二(除啰羅二字。即第二第三及第八第九第十章也。字非重成簡于第一。故云余單章也)。重章除之三(重成也。即第四五六七及第十一已下四章也)。異章句末為他所用。兼下除之六(即盎迦章字牙齒舌等句末之第五字。為上四字所用。亦不可更自重故除之也)。自除之余。各遍能生即◇迦◇佉等是也。生字之章一十有七。各生字殆將四百。則梵文彰焉。正章之外有孤合之文連字重成即字名也。有十一摩多。啰此猶點畫。兩個半體兼合成文(阿阿等韻生字用十摩多。后字傍點名毗灑勒沙尼此云去聲。非為摩多。訖里章用一別摩多。里耶半體。用祗耶兼半體啰也)

初章

將前三十四文。對阿阿等十二韻呼之。增以摩多。生字四百有八。即◇迦(上)◇迦(平)等是也。迦之聲下十有二文。并用迦為字體。以阿阿等韻呼之增其摩多。合于聲韻各成形也◇佉◇伽等聲下例之。以成于一章。次下十有四章。并用初章為字體。各隨其所增。將阿阿等韻對所合聲字呼之。后增其摩多。遇當體兩字將合。則容之勿生。謂第四章中重◇羅。第五重◇嚩(房柯反)第六重◇么。第七重◇那等是也。十一已下四章。如次同上之四章同之除

第二章

將半體中◇只耶。合于初章迦迦等字之下。名◇枳也◇枳耶。生字三百九十有六(枳字幾爾反。今詳祗耶當是耶字之省也。若然亦同除重。唯有三百八十四。先書字體三百九十六。然將祗耶合之后加摩多。夫重成之字。下者皆省除頭也。已下并同也)

第三章

將◇啰字。合于初章迦迦等字之下。名◇迦(上)略(上)◇迦(平)略(平)生字三百九十有六(上略力價反。下略力迦反。上迦下迦并同略之平上取聲他皆效之也)

第四章

將◇攞字。合初章字之下。名◇迦攞◇迦攞。生字三百八十有四(攞字洛可反)

第五章

將◇嚩字。合初章字之下。名◇迦嚩(上)◇迦嚩(平)生字三百八十有四(嚩字房可反)

第六章

將◇么字。合初章字之下。名◇迦么◇迦么。生字三百八十有四

第七章

將◇曩字。合初章字之下。名◇迦那◇迦那。生字三百八十有四

第八章

將半體◇啰。加初初章字之上。名◇阿勒迦◇阿勒迦。生字三百九十有六(勒字力德反下同)

第九章

將半體◇啰。加第二章字之上。名◇阿勒枳耶◇阿勒枳耶。生字三百八十有四(若祗耶是耶省亦同除重)

第十章

將半體◇啰。加第三章字之上。名◇阿勒迦略◇阿勒迦略。生字三百九十有六(略平上)

第十一章

將半體◇啰。加第四章字之上。名◇阿勒迦羅◇阿勒迦羅。生字三百八十有四

第十二章

將半體◇啰。加第五章字之上。名◇阿勒迦嚩◇阿勒迦嚩。生字三百八十有四

第十三章

將半體◇啰。加第六章字之上。名◇阿勒迦么◇阿勒迦么。生字三百八十有四

第十四章

將半體◇啰。加第七章字之上。名◇阿勒迦那。◇阿勒迦那。生字三百八十有四

第十五章

以◇迦◇遮◇吒◇多◇波等句末之。第五字。各加于當句前四字之上。及初句末字。加后耶等九字之上。名◇盎迦◇安遮◇安吒◇安多◇唵波◇盎耶等。其必不自重。唯二十九字。不由韻合名為異章。各用阿阿等韻呼之。生字三百四十有八(盎字阿黨反。安字并阿亶反。唵字阿感反)

第十六章

用迦等字體。以別摩多合之。謂之◇訖里。成字三十有四(或有加前么多得成字用。非遍能生。且據本字言之。今詳訖里之么多祗是悉曇中里字也)

第十七章

用迦等字體。參互加之有三十三字。隨文受稱。謂◇阿索迦等。各用阿阿等韻呼之。生字三百九十有六

第十八章

正章之外有孤合之文或當體兩字重之但依字大呼(謂多阇吒拏等字各有重成也)。或異體字重之即連聲合呼(謂悉多羅等是也)。或不具通么多。止為孤合之文(即瑟吒羅等字。有通三五么多也)。或雖生十二之文。而字源不次其猶之孤(即阿悉多羅等也)。或雖異重不必依重以呼之(此五句之末字。加其句之初。即名盎迦等屬前章也)。或兩字聯聲。文形其后聲彰其前(如么盎迦三合等字。似云莽迦等也)。或字一而名分(如沙字有沙孚（府珂反）二音猶假借也)。或用么多之文。重增其么多。而音必兼之(如部林二合字。從裒（菩侯反）婁（力鉤反）與第十一摩多也)。或形非么多獨為嚴字之文(如字之上有仰月之畫也)。或有所成而異其名(謂數字重成一字。而其下必正呼。中上連合短呼之。不必正其音。如上娑下迦稱阿索迦等也)。或有其聲而無其形(此即阿索迦章等字字則無阿。讀之皆帶其音也)。或不從字生。獨為半體之文(如怛達祗耶等用則有之字體無也)。或字有所闕。則加怛達之文。而音掣呼之(如迦佉等字下有達畫則云秸（吉八反）稧（苦八反）等也)。或源由字生增于異形(如室梨字猶有奢羅之象。錯成印文。若篆籕也)。或考之其生。異之其形(訖里俱羅俱婁等從迦之省。及胡盧等文。么多之異猶草隸也)。斯則梵書之大觀焉

　　悉曇字記


　【◇】
娜　么　娑(上)　啰嚩(二合)　社若(而也反)(二合)　也　悉
◇曇(去聲)(已上題目)


　　悉曇

◇短阿字(上聲短呼音近惡引)

◇長阿字(依聲長呼別體作◇)

◇短伊字(上聲聲近于翼反別體作◇)

◇長伊字(依字長呼別體作◇)

◇短甌字(上聲聲近屋別體作◇)

◇長甌字(長呼別體作◇)

◇短藹字(去聲聲近櫻系反)

◇長藹字(近于界反)

◇短奧字(去聲近污別體作◇)

◇長奧字(依字長呼別體作◇)

◇短暗字(去聲聲近于鑒反別體作◇)

◇長痾字(去聲近惡)

義凈三藏云。上之三對上短上長。下三對上長下短

右悉曇十二字為后章之韻。如用迦字之聲。對阿伊甌等十二韻呼之。則生得下迦機鉤(矩侯反)等十二字。次用佉字之聲。則生得佉欺丘(區侯反)等十二字。次生伽其求(瞿侯反)等十二字。已下例然。且先書短迦字一十二文。從第二字已下加其么多。即字形別也。用悉曇韻呼之。則識其字名也。佉伽已下至叉字例然。以成一章。舊云十四音者。即于悉曇十二字中甌字之下。次有◇紇里◇紇梨◇里◇梨四字。即除前悉曇中最后兩字。謂之界畔字也余則為十四音。今約生字除紇里等四字也

　　體文(亦曰字母)

◇迦字(居下反音近姜可反)

◇佉字(去下反音近去可反)

◇迦字(渠下反輕音音近其下反。余國有音疑可反)

◇伽字(重音渠我反)

◇哦字(魚下反音近魚可反。余國有音◇講反。別體作◇加么多)

已上五字牙聲

◇者字(止下反音近作可反)

◇車字(昌下反音近倉可反。別體作◇)

◇社字(杓下反輕音音近作可反。余國有音而下反別體作◇)

◇社字(重音音近昨我反)

◇若字(而下反音近若我反。余國有音壤。別體作◇)

已上五字齒聲

◇吒字(卓下反音近卓我反。別體作◇加么多)

◇侘字(拆下反音近折我反別體作◇)

◇荼字(宅下反輕音。余國有音搦下反)

◇荼字(重音音近幢我反)

◇拏字(搦下反音近搦我反。余國有音拏講反別體作◇加么多)

已上五字舌聲

◇多字(怛下反音近多可反。別體作◇)

◇他字(他下反音近他可反)

◇陀字(大下反輕音余國有音陀可反)

◇陀字(重音音近陀可反)

◇那字(捺下反音近那可反。余國有音音曩。別體作◇)

已上五字喉聲

◇波字([盉-木+友]下反音近波我反)

◇頗字(破下反音近破我反)

◇婆字(罷下反輕音。余國有音么字下不尖異后)

◇婆字(重音薄我反)

◇么字(莫下反音近莫可反。余國有音莽)

已上五字唇聲

◇也字(藥下反音近藥可反又音祗也反訛也)

◇啰字(曷力下反三合。卷舌呼啰)

◇羅字(洛下反音近洛可反)

◇嚩字(房下反音近房可反。舊又音和。一云字下尖)

◇奢字(舍下反音近舍可反)

◇沙字(沙下反音近沙可反。一音府下反)

◇娑字(娑下反音近娑可反)

◇訶字(許下反音近許可反。一本音賀)

◇濫字(力陷反音近郎紺反)

◇叉字(楚下反音近楚可反)

已上十字遍口聲

右字體三十五字。后章用三十四字為體。唯濫字全不能生。余隨所生。具如常章論之

　　第一章

◇迦◇迦

右初章生字四百有八。先于字母中。每字平書一十二文。次將么多如次點之。則字形別也。用悉曇韻呼之。則識其字名也。其么多有別體者。任逐便用之。皆通。此初章為后相次六章之體。先書此章字。但除重及啰羅三字。合三十二字。所生三百八十四字。即將◇也等字。如次于下合之。后加么多則字字別也。將悉曇十二韻相對呼之。則識其字名也。恐未曉悟。更每章頭書一二數字。以為規準。后皆效此

　　第二章

◇己也(二合)◇紀耶(二合)◇紀以(二合)◇紀夷(二合)◇矩庾(二合)◇矩俞(二合)◇枳曳(二合)◇枳[兀*骨](與蓋反)◇句俞(二合)◇句曜(庾告反)◇矩焰◇迦(上)夜(已上第二章初字所生一十二文。后皆效此。讀者連帶。轉聲調韻呼之)

　　第三章

◇迦(上)略(上)◇迦(平)略(平)◇己里◇機厘◇茍溇◇鉤婁(呂鉤反)(余同上)

　　第四章

◇迦攞(上)◇迦攞(平)

　　第五章

◇迦嚩(上)◇迦嚩(平)

　　第六章

◇迦么◇迦摩

　　第七章

◇迦娜◇迦娜

　　第八章

◇阿勒迦(上)◇阿勒迦(平)◇伊(上)力紀◇伊力機◇歐鹿茍(上)◇歐鹿鉤(平)◇醫力薊◇醫力介◇阿勒勾◇阿勒憍(腳號反)◇阿勒劍◇阿勒迦(去)

右第八章字同初章。但用半體◇啰。加諸字上。后點么多也。又此章為后相次六章字體。同前第二已下也。但加半體◇啰也

　　第九章

◇阿勒已也◇阿勒枳耶

　　第十章

◇阿勒迦略(上)◇阿勒迦啰

　　第十一章

◇阿勒迦攞◇阿勒迦攞

　　第十二章

◇阿勒迦嚩(上)◇阿勒迦嚩(平)

　　第十三章

◇阿勒迦么◇阿勒迦摩

　　第十四章

◇阿勒迦娜◇阿勒迦娜

　　第十五章

◇盎迦(上)◇盎迦(平)◇應(上)紀◇應機◇蓊茍(俱口反)◇蓊鉤(俱候反)◇蘡(于項反)荊◇蘡介◇擁句◇擁憍(腳傲反)◇盎鑒◇盎迦(去)(已上伽字上用◇盎字。冠之生十二字)

◇盎佉(上)◇盎佉(平)(生十二字同上迦字用么多及呼字轉聲法。下同)

◇盎伽(上)◇盎佉(平)(生十二字同上)

◇盎伽(上聲)◇盎佉(平重)(生十二字同上)

◇字(并將冠上四字之首。不復自重。后皆效此。已上牙聲之字。皆用盎聲)

◇安者◇安遮(生十二字同上此◇是◇字之省)

◇安車(上)◇安車(生十二字)

◇安社◇安阇(生十二字)

◇安社(重)◇安阇(重)(生十二字)

◇字(為上四字所用。不可更自重。已上齒聲之字同用安音阿亶反)

◇安吒(上)◇安吒(平)(生十二安字)

◇安侘(上)(丑加反)◇安侘(生十二字)

◇安茶(上)◇安茶(生十二字)

◇安茶(上重)◇安茶(重音)(生十二字)

◇字(為上四字所用。不可更自重。此字有自重者便屬別章則大呼。拏音非盎拏也。余并同此也。已上舌聲之字同用安聲)

◇安多(上)◇安多(生十二字)

◇安他(上)◇安他(生十二字)

◇安挓(上)◇安挓(生十二字)

◇安陀(上重)◇安陀(重音)(生十二字)

◇字(為上四字所用。不可更自重。若重屬別章。已上喉聲之字同用安聲)

◇唵跛◇唵跛(生十二字)

◇唵頗(上)◇唵頗(平)(生十二字)

◇唵婆(上)◇唵婆(生十二字)

◇唵婆(上重音)◇唵婆(重)(生十二字)

◇字(為上四字所用。不更自重。已上唇聲之字同用唵聲)

◇盎也◇盎耶(生十二字)

◇盎攞(上)◇盎啰(生十二字)

◇盎攞(上)◇盎攞(生十二字)

◇盎攞(上)◇盎嚩(平)(生十二字)

◇盎舍◇盎奢(生十二字)

◇盎灑◇盎沙(生十二字)

◇盎娑(上)◇盎娑(平)(生十二字)

◇盎訶(上)◇盎訶(生十二字)

◇盎叉(上)◇盎叉(生十二字)

右此章字兩字重成不得依字呼之。異于諸章故云異章。然盎安等將讀之際。潛帶其音亦不分明稱盎安也

　　第十六章

◇訖里◇乞里◇佉里◇佉里(重音)◇龁里◇齒里◇質里◇實里◇實里(重音)◇日里(已下并同吉里反。但用于下合之。讀者取其聲勢。亦有用么多得重成字用。非遍能生也)

　　第十七章

◇阿索迦(生十二字)◇阿索佉(已下各生十二字)◇阿拖伽◇阿拖伽(重)◇盎迦怛啰

◇阿嚩遮◇阿伐車◇阿伐社◇阿伐阇(重)◇阿社若

◇阿瑟吒◇阿瑟侘◇阿拖荼◇阿拖荼(重)◇阿瑟拏

◇阿薩多◇阿薩他◇阿伐拖◇阿伐拖(重)◇阿勒多薩那

◇阿薩波◇阿薩頗◇阿拖婆◇阿拖婆(重)◇阿勒叉么

◇阿勒叉微耶◇阿勒叉微厘耶◇阿刺多◇阿多迦嚩◇阿吒奢◇阿吒沙◇阿沙訶◇阿婆叉(已上一章重文讀之。皆帶阿聲連促呼之。此章亦除濫字。又合娑訶字唯三十三字。皆通十二字加么多也。其于字母不次者。分入后章)

　　第十八章孤合之文

◇阿跛多◇阿吒迦◇阿娜薩嚩◇阿吒瑟車啰

右此章字類流派無盡。或通三五么多讀之并同上章。當體重兩◇多◇社◇吒◇拏◇那等字(并依本字大呼多。則不得云多多也)聯聲字◇(上么下盎迦。后字之聲入于前。似云莽迦也。用此章字皆然)兩重么多字◇部林(去)◇齒林(去)◇吽(已上字有第六及第十一么多讀之皆帶兩聲也。此◇是第六么多分布于傍也)半體文◇多達又作◇(皆同也)◇秖耶(當是耶字。之省也)印文字◇(是室梨字西域為印也)。此類甚多略出其狀也。前敘云啰于生字不應遍諸章。謂第二第四五六七章用之。其字則屬第八章也。若第三及第八章用之成當體重。非此章字也。若第九已下四章用之。則更重重全非字也。其啰字當體重。及重章中當體重。書者至此但存一重字。不須生十二也。雖或有用處亦通三五么多。非遍能生故不入此生字之內。緣存一當體重字故。云容之勿生也。后第十八云或當體兩字重之。但依字大呼。謂多阇吒拏等。各有重成也。等者等余字母。并有重成之用也。但大呼之。不得言多多啰啰等也

悉曇字記