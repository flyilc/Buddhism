　　No. 2129

續一切經音義卷第一(并序)

　　　　燕京崇仁寺沙門希麟集


蓋聞。殘純樸而薄道德。仁義漸開。廢結繩而定蓍龜。文字乃作。仰觀玄象。俯視成形。蒼頡始制于古文。史籀纂成乎大篆。相沿歷世。更變隨時。篆與古文。用之小異。逮周禮保氏掌國子學。以道教之六書。謂象形指事。會意。形聲。轉注。假借。六者造字之本。雖蟲篆變體。古今異文。離此六書。并為謬惑。春秋之末。保氏教廢。秦并海內。丞相李斯。考較籀文。別為小篆。吏趨省易。變體稍訛。程邈改文。謂之隸本。漢興書學。楊雄作訓纂八十九章。班固加十三章。群書用字略備。后漢許慎。集古文籀篆諸家之學。出目錄五百四十篇。就隸為訓注。作說文解字。時蔡伯喈。亦以滅學之后。請刊定五經備體。刻石立于太學之門。謂之石經。仍有呂忱。作字林五篇。以補許蔡之漏略洎有唐。立說文石經字林之學。至大歷中。命孝廉生。顏傳經。國子司業張參等。刊定五經。文字正體。復有字統。字鏡。陸氏釋文。張[戩-(ㄙ*ㄙ)+(ㄠ*ㄠ)]考聲。韻譜。韻英。韻集。韻略。述作既眾。增損互存。并乃傍通三史。證據九經。若斯文而有旨。即彼義以無差。音義之興。其來有自。況乎釋尊之教也。四含妙典。談有相于權門。八部真宗。顯無為于實際。真俗雙舉。唐梵兩該。借以聲名句文為能詮。表以菩提涅盤為所證。演從印度。譯布支那。前后翻傳。古今抄寫。論梵聲則有一文兩用。誤上去于十二音中。數字同歸。疑體業向八轉聲內。考畫點。乃秖如棪(以冉)掞(舒贍)亂于手木。帳(知亮)悵(丑仗)雜于心巾。[征-止+ㄠ](都奚)[伭-〦+一](直尼)著彳著人。裸(古玩)裸(胡瓦)從衣從示。謟(吐刀)諂(丑冉)不分舀(以小)[刀/臼](音陷)壯(側亮)牡(莫后)罔辨牛(語求)爿(疾良)少斫昧于戍哉。無點虧于寫富。如斯之類。謬誤寔繁。若不討詳。漸乖大義。故唐初有沙門玄應者。獨運先覺。天縱生知。明唐梵異言。識古今奇字。首興厥志。切務披詳。始于古花嚴經。終于順正理論。撰成經音義二十五卷。次有沙門慧苑。撰新花嚴音義二卷。復有沙門云公。撰涅盤音義二卷。復有大慈恩寺基法師。撰法花音訓一卷。或即未周三藏。或即偏局。一經。尋撿闕如。編錄不次。至唐建中末。有沙門慧琳。內精密教。入于總持之門。外究墨流。研乎文字之粹。印度聲明之妙。支那音韻之玄。既瓶受于先師。亦泉瀉于后學。棲心二十載。披讀一切經。撰成音義總一百卷。依開元釋教錄。始從大般若。終于護命法。所音眾經。都五千四十八卷。四百八十帙。自開元錄后。相繼翻傳經論。及拾遺律傳等。從大乘理趣六波羅蜜多經。盡讀開元釋教錄。總二百六十六卷。二十五帙。前音未載。今續者是也。伏以　抄主無礙大師。天生睿智。神授英聰。總講群經。遍糅章抄。傳燈在念。利物為心。見音義以未全。慮撿文而有闕。因貽華翰。見命菲才。遣對曦光。輒揚螢燭。然或有解字廣略。釋義淺深。唐梵對翻古今同異。雖依憑據。[丙/(敲-高)]俟來英。冀再披詳。庶無惑爾

　　音大乘理趣六波羅蜜多經一帙十卷

右從第一盡十此卷續音

　　大乘理趣六波羅蜜多經卷第一(并經序中字)大樸(上徒蓋反蒼頡篇云大巨也易曰大哉乾元萬物資始下普剝反正作樸字說文云木素也聲類云凡物未雕刻曰樸王弼云樸真也猶氣像未分也莊子云純樸不殘孰為犧樽又日夫殘樸以為器工匠之罪也毀道德為仁義圣人之過也)萬籟(上無怨反合作萬字算經云十千曰萬今作萬本蟲名州名人姓也相承借為萬字下落大反樂器名也說文云大籟小簫郭璞注爾雅云大簫二十三管長尺四寸小者十六管長尺二寸一名籟也字從竹賴聲也序文從草作[蔌-欠+頁]蒿名也非此用)紛綸(上芳文反廣雅云紛眾多貌也考聲亂也下律迍反易曰綸經理也注太玄經云綸絡也今桉紛綸即雜遝交絡盛貌也說文二字并從糸分侖聲也糸音覓也)旭日(上兇玉反切韻云日初出也說文云日旦出也考聲云旭明也從日九九亦聲也下仁一反說文曰實也太陽精不虧也從口一聲也口音雨非反像口匝之形也)罽賓(上居又反西域國名或云個濕蜜羅亦云迦葉彌羅皆梵言訛轉也正云羯濕弭羅此翻為阿誰入謂此國未建都時有大龍池人莫敢近也有一羅漢見地形勢宜人居止從龍乞容一膝地時龍許之羅漢變身漸大膝滿龍池龍以言信舍之而去羅漢復以神力干竭其水遂建城郭眾人咸言我等不因圣師阿誰敢入因有此語乃立國名)空[(工*凡)/言](上苦紅反切韻大也又通也說文云從冗工聲下符仲反字書云理也考聲云明也亦皮變反切韻云訓也今案空[(工*幾)/言]二字僧名也)梗槩(上古杏反爾雅云梗直也廣雅云略也鄭注禮記云平斛也薜注東都賦云梗槩不纖密也釋文大略也二字并從木更既聲)薄伽梵(上傍各反梵語或云婆伽婆亦云薄伽伴正云婆誐[金*(離-禸+ㄆ)]婆音蒲賀反[金*(離-禸+ㄆ)]音亡范反翻經沙門慧琳云古譯為世尊謂世出世間咸尊重故又十號之中第十號也大智度論云如來尊號有無量名略言六種謂自在熾盛端嚴名稱吉祥尊貴今言薄伽梵具此六義故翻經者但存梵語也)迦蘭多迦(上下皆姜佉反舊云迦蘭陀或云迦闌鐸迦皆梵音訛轉也正云羯[娕*頁]馱迦此譯云好聲鳥謂王舍城側有大竹林此鳥多棲此大林中因以為名即說此理趣般若處也)阿僧企耶(企音輕以反耶音以遮反正梵語也舊云阿僧祇此譯為無央數謂數之盡名也古華嚴音義云一百二十數中無央數當一百二十也又依小乘數慈恩法師引俱舍說本數六十傳失其八無央數當第五十二數也)依怙(上于希反玉篇云倚也切韻云從也論語云依于仁也說文從二人相依倚會意字也下胡古反爾雅云怙恃也韓詩外傳云怙賴也毛詩云無父何怙從心古聲也)羈鞅(上居宜反字書云絆也韻集云絡馬頭革帶也說文從革囚馬會意字也下于兩反玉篇云強也切韻云車軮荷也又云牛項索也字從革央聲也)明星(上說文從[囗@(兒/口)]作[(囗@(兒/口))*月]蔡邕從目作明古文從日作明三體皆通經典多用古文明字[囗@(兒/口)]音鬼永反下星字古文作曐爾雅曰明星謂之啟明郭璞注云太白星也晨見東方為啟明昏見西方為太白)洄澓(上音回下音復爾雅曰逆流而上曰溯洄郭注云謂旋者也三蒼云澓深也謂河海旋流處也)迦嚕羅(中離古反或云迦婁羅亦云揭路茶正云[薜/女]嚕[奴/糸]此云妙翅亦云金翅亦名龍冤案起世經云金翅鳥與龍各具四生卵生金翅鳥只食卵生龍以力小故乃至化生金翅鳥具食四生龍以威力大故余二生準知)僂者(上力主及杜注左傳云僂傴也背曲也廣雅云身曲也說文云尪也從人縷省聲也)裸者(上華瓦反避俗諱作此音本音郎果反顧野王云裸者脫衣露袒也說文從衣果作裸字書從身作裸玉篇從人作倮三體并通經文從示作裸音灌書誤也)聾痖(上祿東反左傳云耳不聽五音之和謂之聾杜預云聾暗也說文從耳龍形聲也經文作韻不成字也下鵶賈反考聲云不能言也雖有聲而無辭也古今正字痖喑也說文從疒疒音女厄反亞聲也經文從口作啞音厄笑聲也非經義)魍魎(上音罔下音兩賈注國語云水恠[女*(乏-之+友)]鬼也淮南子云魍魎狀如三歲小兒赤黑色赤目赤爪長耳美發有本作蝄蜽亦通用)砥掌(上脂履反杜注左傳云砥平也蒼頡篇云磨礪石也經文從手作抵擊也非平如砥掌義)隘狹(上鵶介反廣雅迫也王逸注楚辭云隘險阸也或作阸下咸甲反顧野王云迫阸也說文從阜從匧聲也經文從犬作狹謂狹習也非此用)廛里(上直連反考聲云市空地又居也經文作[土*厘]俗字也下良史反周禮云五家為鄰五鄰為里風俗通云里止也謂五十家共止也)鸚鵡(上烏耕反下又作[母*鳥]二體同音武山海經云黃山有鳥青羽赤喙人舌能作人語名曰鸚鵡禮記云鸚鵡能言不離飛鳥是也二字并形聲字也)[犛-未+牙]牛(上音茅西南夷牛名亦名長髦牛也下語求反世本云黃帝臣[角*玄]得仙服牛史記云紂倒曳九牛)犎牛(上音封山海經云南方野牛集注爾雅云今交趾所獻丞相牛是也郭璞注釋畜云領上犦膚起高二尺許如駝肉鞍今俗謂之峰牛是也犦音雹胅田頡反)熊羆(上羽弓反毛詩云惟熊惟羆說文云獸也似豕山居冬蟄[舌*也]足掌其掌蹯音煩下音悲爾雅云羆如熊黃白文郭璞曰似熊長頭高腳猛[狂-王+敢]多力熊拔樹木也)虎豹(上呼古反說文云獸君也從虍虍音呼從人以虎足似人足故也下包貌反說文云似虎團文黑花而小于虎字從豸從包省聲也豸音雉)豺狼(上床皆反爾雅云豺[狂-王+茍]足也說文云狼屬也從豸才聲經文從犬作豺非也案豺有二類大曰豺郎小曰豺奴小者先行共獵獐鹿殺已守之不敢即食以待豺郎后至先食飽已豺奴啖其殘肉故月令云后五日豺祭獸即其是也)箜篌(上音空下音侯樂器名也釋名云師延所作后出于桑閑漢上之空地也蓋空國之侯所存也又云師堅為[晉-(ㄙ*ㄙ)+(口*口)]君所鼓鄭衛分其地而有之遂號鄭衛之淫樂也)蚖蛇(上五官愚轅二反下社遮反抱樸子曰虵類甚多唯蚖虵中人最急以刀割其所螫處肉[云/廾]于地肉自沸似火炙須臾焦盡人方得活也二字并從蟲元它聲)蝮蝎(上芳伏反爾雅曰蝮虺博三寸首大如擘郭璞注云如人擘指史記云蝮螫手則斷也下軒謁反四方通語也說文云毒蟲也尾上拳玉篇云蠆也字從蟲歇形聲字也經文作蝎音褐蝎蛣崛也乖蝮蝎義也)魚鱉(上語居反說文水蟲也爾雅云魚尾謂之丙郭注云似篆書丙字俗作魚字下鞭滅反說文云水介蟲也從黽敝聲也經文從魚作鱉俗字也黽音猛)黿鼉(上音元說文云大鱉也大者如車輪小者如盤有神力能制水族魅人而食之下唐多反山海經云江水多鼉郭注云似蜥蜴有鱗大者長丈許小者四五尺說文云水介蟲也從黽[咒-幾+里]省聲也黽音猛[咒-幾+里]音那經文二字下并從龜作[元/龜]鼉俗字非也)鳳凰(上馮貢反下音皇爾雅曰鷃鳳其雌凰郭璞注云瑞應鳥也許慎說文云神鳥也出東方君子之國翱翔四海之外龍文龜背燕頷雞喙五[彰-章+豸]備舉非梧桐不棲非竹實不食朝鳴曰發明晝鳴上朔夕鳴曰滿昌昏鳴曰固常夜鳴曰保長見則天下大安)蘇莫遮冒(下毛報反說文云小兒及蠻夷頭衣從目曰聲也曰音同上文字集略從巾作帽亦通案蘇莫遮胡語也本云颯么遮此云戲也出龜茲國至今由有此曲即大面撥頭之類是也)船筏(上順專反舟也方言云自關而西謂舟為船案說文從舟從沿省聲也今作船俗字有作舡非也下煩襪反俗字也縛竹木浮于水也廣雅從舟作[舟*發]說文作橃從木發聲也)[涅-土+(出/大/((犀-尸)-牛+十))]河(上蒲冒反考聲云猝雨也說文疾雨水也又[涅-土+(出/大/((犀-尸)-牛+十))]霣也字從水從曰從出從廾音拱從豐音滔也)毫[氂-未+牙](上胡高反下力馳反九章算經云凡度之始初于忽十忽為絲十絲為毫十毫為[氂-未+牙]說文云毫[氂-未+牙]二字并從毛毫字從豪省[氂-未+牙]字從[漦-未+牙]省經文作豪[(牙*ㄆ)/束]二字誤也)輕懱(下眠鱉反說文云輕[仁-二+易]也從心變體作忄從薎音同上經文從竹作篾竹皮也非經義有本從手作[打-丁+蔑]樂名也今不取)

　　大乘理趣六波羅蜜多經卷第二迦遮鄰底迦(上下二字皆姜佉反底音丁以反西國瑞鳥名也身有葩毛非常輕耎績以為衣轉輪圣王方御此服即今彼國見有此鳥流類毛粗不如輪王時所得者也)不瞚(下水閏反說文云瞚謂目開闔數搖動也從目寅亦聲也俗作瞬古文作眒今經文從目旬作眴亦通魯史春秋云萬世猶如一眴也)嗢缽羅(上烏骨反正梵語也舊云優缽羅或云漚缽羅此譯云青蓮華最香最大人間絕無出大雪山無熱惱池也)缽特磨(梵語不正也或云波頭摩或云缽弩摩正云缽納摩此譯云紅蓮花謂花之上者也)拘牟頭(或云拘勿頭或云拘摩[邱-丘+舟]皆梵語訛轉爾正云拘某陀此譯云赤色蓮花人間亦少多出彼池)奔茶利(古云芬陀利皆訛也正云奔去聲[奴/糸]奴雅反哩迦此云白色蓮花也人間無亦出彼池也)曼茶羅(或云曼吒羅具足應云摩賀曼拏上聲攞此云大壇即眾圣集會所案金剛頂經有十七大曼茶羅一一皆具四曼茶羅廣如彼說)蓊郁(上屋孔反下溫律反說文郁草也字從林缶芳久反冖音人[鬯-匕]匕彡作郁經文作郁俗用非也漢書司馬相如云蓊郁草木盛皃也)庵愔(上烏甘反下于淫反真言中字也)呬[醠-央+兮](上馨以反下呼雞反)[少/兔]迷(上奴溝反案字兔子)[乞*頁]叉(上苦骨反案字白禿)[仁-二+尒][口*尸](下音許兮反真言中字也)沃屹(上烏酷反下魚訖反自庵揞至沃屹并直言用影梵文不求字義)賑恤(上真刃反爾雅曰賑富也下思律反鄭注周禮云賑恤憂貧也顧野王云賑救也恤慜也說文云恤從心血聲也)心胏(白虎通云心禮也南方火之精赤銳而有瓣如未敷蓮花王[?*十]和脈經云心與小膓大膓合為府其藏神其候口反心有病則失音不能言下芳廢反白虎通云胏義也西方金之精色白王[?*十]和脈經云胏與膀胱合為府其神魄其喉鼻故胏有病則鼻不聞香臭說文云從肉[姊-女]聲也[姊-女]音肥味反經文從市作肺俗用非)膓胃(上除良反釋名云腹內暢氣之府也說文從肉場省聲也下或作[月*胃]俗字也正作胃白虎通云脾之府色黑說文云谷府也從肉象形字也)肝膽(上音干白虎通云肝仁也東方木之精王氏脈經云肝與膽合為府其神魂其候目故肝熱則目赤說文從月干聲也下答敢反白虎通云膽者肝之府主仁是以仁者有勇王氏脈經云膽之病則精神不守說文云從肉詹聲也詹音占)脾腎(上婢彌反白虎通云脾者信也中央土之精色黃王氏脈經云脾與胃合為府其候舌故脾有熱則舌病唇不收下臣忍反白虎通云腎者智也北方水之精色黑其形偶脈經云腎與三焦合為府其候耳故腎虛則耳聾說文從肉臤臤音啟弦反)

　　大乘理趣六波羅蜜多經卷第三穿脅(下許業反說文云肚兩旁脅也從肉劦聲也劦音葉從三力經文從三刀作刕非也)啄啖(上音卓廣雅云啄嚙也說文云鳥餐也從口豕聲也豕音丑綠反經文從彖作喙音吁穢反鳥口也非此義下唐濫反啖亦食也或作啖亦同)鉆鋷(上儉嚴反說文云鐵銸夾取物也從金占聲經文從苷作鉗乃小兒鐵枷也非夾取義下黏輙反說文鋷亦鉆也攝也從金取聲也取音同上經文從三耳作鑷車下鐵纂非本字)磔裂(上陟革反字書云磔開也又張也說文云殺而張[月*薄]也音匹各反謂割肉也周禮云磔牲祭以禳災也郭璞注爾雅云今俗磔狗當大道中云止風也)焚燎(下聊吊反鄭注禮記云照也說文云放火也從火尞形聲字也)相拶(下贊辣反集訓云拶逼也考聲云排也說文云從手[巢-果+夕]聲[巢-果+夕]音才辣反辣音闌怛反)偃仆(上去蹇反廣雅云偃仰也從人匽聲下明北反或作踣同考聲云前倒也覆面也說文傾頓也又芳遇反)斸斫(上冢綠反考聲云斸掘也鑺斸也說文斸斫也從斤屬聲也經文作斸俗字下章若反刀斫也)韁[糸*(車/山)*糸](上音姜下音秘顧野王云制馭車馬勒也說文形聲字也[糸*(車/山)*糸]字從絲從[車/山]音衛會意字也有從口從亡非)鞭撻(上必綿反說文云馬策也從革便聲下他葛反鄭注周禮云抶也抶猶打擊也抶音恥栗反說文撻從手達聲也)皮下(上音被謂發垂也說文從髟皮聲髟音必遙反)[梟-木+兒]雁(上輔于爾雅曰舒[梟-木+兒]鶩鶩音木郭璞注云鴨也考聲云野鴨之小者也字從鳥幾聲幾音殊幾者鳥之短羽飛幾幾然形聲字也下顏諫反毛詩傳云大曰鴻小曰雁隨陽鳥也月令云季秋之月鴻雁來賓說文雁鵝尸也亦名[鳥*可]音歌)蜴蜥(上音亦下西歷反爾雅云蜥蜴蝘蜓即守宮也說文云在壁曰蝘蜒在草曰蜥蜴方言云秦晉謂之守宮南楚謂之虵醫或謂之蠑螈說文云蜴字或作易蜥字從蟲析聲經文從斤作蚚乃音祈非蜴蜥字)蟣虱(上居擬反韻英云虱卵也下所乙反說文嚙人蟲也從卂[蟲*蟲]作虱經文從卂作虱俗用非也卂音信[蟲*蟲]音昆也)[蚤-蟲+(蟲*蟲)]等(臧老反說文嚙人跳蟲子也從[蟲*蟲]從叉亦聲也經文作蚤俗字叉音爪)螟蛉(上覓瓶反下歷丁反爾雅曰螟蛉桑蟲毛詩蟲魚疏云桑小青蟲也似步屈今蜾[蟲*羸]所負為子者是也蜾[蟲*羸]蜂也一名蠮螉許慎云細腰蜂也郭璞云俗謂螟蛉為桑蟃蜾音果[蟲*羸]音魯果反蠮音煙繼反螉音烏公反蟃音萬)蟊螣(上莫侯反下騰德反皆蝗蟲類也毛詩傳曰食根蟊食葉螣或作[鳶-鳥+蟲]爾雅作[蟲*貣]說文曰官吏乞貣則生[鳶-鳥+蟲]二字皆形聲字也)蛗螽(上音負下音終說文作[眾/蟲]音同上許慎曰負螽蝗蟲類也在草中不食苗毛詩曰趯趯蛗螽爾雅作蛗螽皆形聲字趯音他歷反)蛺蝶(上兼葉反下恬頰反說文蟲名也一名胡蝶莊周所夢者是也二字并從蟲蟲音許鬼反夾枼聲夾音古洽反枼音葉)蜣螂(上佉良反下音良爾雅云蛣蜣蜣螂也郭璞注云黑甲蟲也啖糞土者蛣音詰)蠅[蠢-春+(└@人)](上孕蒸反下麥彭反鄭箋毛詩云蠅之為蟲汗白為黑方言云秦晉陳楚之間謂之蠅東齊謂之羊聲訛轉也郭璞曰江東呼羊似蠅也)[馬*橐]駝(上又作馲同音湯落反亦音郎各反下亦作駝同音唐何反考聲云胡地畜也山海經云背有肉鞍力負千斤日行三百里能知水泉所在也說文二字皆形聲也經文作駱音洛爾雅云白馬黑鬣曰駱非馲駝字也)尪羸(上烏光反考聲云破也杜注左傳云瘠病也說文云曲脛也從犬象漏曲一腳王聲也經文從兀作尪誤也下力追反賈住國語云羸病也杜預注左傳云弱也說文羸瘦也從羊從[嬴-女]音力戈反)[利-禾+皮]剝(上音皮下邦角反字書剝落也傷害也上[利-禾+皮]字相承音皮檢字書無此字未達案合作[歹*皮]音疋靡反傷也打折也)皴劈(上匕遵反埤蒼云[峻-山+皮]皵也皵音匕略反考聲云凍裂也說文從皮[唆-口]形聲字也[唆-口]音匕旬反下劈音匹亦反廣雅云劈裂也說文劈破也從刀辟聲也古文作[脈-月+片]從片從[脈-月]分散形也)乞匃(下垓礙反說文云人亡財物則行乞匃也匃亦求也字從人從亡不從包也)勞倦(下渠卷反疲也懈也尚書云猒倦也說文云從人卷聲或作倦亦通經文作倦無此字也)弓弰(下所交反埤蒼云弓兩端末也考聲云弰謂弓兩頭從弓肖聲)孤煢(上古胡反考聲云孤獨也說文云無父曰孤從孑音結從觚省聲也下葵營反考聲云孤單也文字典說云無兄弟曰煢說文作煢從卂營省聲或從人作煢或作[勞-力+兒]皆通用也)鰥寡(上寡頑反禮記云老而無妻曰鰥尚書云有鰥在下謂舜年過而無室也下寡音關瓦反考聲云獨也謂婦人無夫也寡字下從分經文從灬音必遙反作[宋-木+(烈-列+(百-日+目))]書寫誤)囹圄(上歷丁反下魚舉反周時獄名夏曰夏臺殷曰羑里周曰囹圄也謂囚禁罪人之所二字并形聲也)呋鉞(上甫于反又音斧禮記諸侯賜斧鉞然后得殺鄭玄注云得其器乃敢行其事說文呋剉也從金夫聲下袁厥反崔豹古今注云諸侯得黃鉞者許斬持節將說文從金戉聲也戉字從[戉-戈]音厥從戈經作戊非也音茂)蠱道(上音野鄭注周禮云野毒蟲也說文云腹中蟲能痛害人從蟲皿聲或云蠱毒蠱音古字)護魔法(護魔二字或云呼么梵語也唐云火祭案瑜伽護魔經有四種爐謂半月形滿月形方與八角應四種法謂勾召降伏息災敬愛等加持雖別皆以三白食及雜花果等于爐中焚燎用祭賢圣如此方燔柴之祭)[燖-口+幾]去(上祥檐反考聲云燂煮也謂以湯沃毛令脫也說文云從火覃聲也經文作[燖-口+幾]俗字也正作[(((嘹-口)-小)-日+干)*(大/火)]古文作[(夕/火)*(ㄆ/火)]今人罕用)鬃髦(上子柬反蔡邕云駿馬上毛也古今典說云馬鬃也從馬[稯-禾]聲也下音毛[稯-禾]音同上)剜眼(上椀莞反埤蒼云剜削也考聲云剜由刻也說文云從刀[(餐-食)-又+(厄-廠)]形聲也)刵耳(上而志反孔注尚書云刵截耳也廣雅亦云截耳也說文云斷耳也從刀耳聲也)劓鼻(宜器反孔注尚書云劓割也說文云截也從刀鼻聲也)魁膾(上苦瓌反孔注尚書云魁師也鄭注禮記云首也史記云牡夫也從斗鬼也下瓌外反廣雅云膾割也案魁膾者屠殺兇惡之師也字從肉會聲也)罘網(上縛謀反鄭注禮記云罘獸[(ㄇ@人)/古]也韻英云罝也說文兔[(ㄇ@人)/古]也從[同-(一/口)+人]不聲[(ㄇ@人)/古]音古罝音姐耶反下無仿反亦作網正作罔也)矰繳(上則登反鄭注周禮云結繳于矢謂之矰也考工記云矰矢弓所用也又云矢羽名也說文從矢曾聲也經文作繒音疾陵反誤書也下章苦反廣雅云繳緾也說文云生絲縷也從糸敫聲也敫音羊灼反作[譥-言+糸]字亦通用)薜荔多(上鼙閉反下[利/(尒-小+(恭-共))]帝反梵語訛也正云畢隸多此云餓鬼也亦三途中鬼趣總名也)

　　大乘理趣六波羅蜜多經卷第四乳哺(下浦慕反許慎注淮南子云口中嚼食與之似鳥與兒食曰哺說文從口甫聲也今經文從食作餔米糊也又逋布二音非乳哺義也)嚬嘁(上毗寅反下子六反文字集略云嚬者嘁眉也顧野王云憂愁思慮不樂之皃也古文作顰亦作顰下或作[戚/口]經文從足作蹙非也)溪[澗-日+月](上啟奚反爾雅曰水注川也說文云川瀆無所通者也從谷奚聲亦作溪字下閑晏反毛詩傳曰山夾水曰[澗-日+月]說文云從水間聲也又作[山*間]亦作[谷*間]皆通用也)[泊-日+幾]漲(上芳梵反王逸注楚辭云[泊-日+幾]淹也說文凈也從水凡聲下張亮反郭璞注江賦云漲大水也說文從水張聲也)噏取(上歆急反顧野王云噏氣息入也說文云內息也從口翕聲亦作吸字歆音許金反)镮釧(上滑關反博雅云指镮也文字典說云小拇指镮也說文從金還省聲下川眷反文字典說云臂釧也說文腕環也從金川聲也)耳珰(下音當釋名云穿耳施珠曰珰埤蒼云耳飾也說文云從王當聲也)俳優(上敗埋反博雅云俳亦優也說文云戲也從人非聲也下于尤反顧野王云優樂人所為戲笑杜注左傳云調戲也蒼頡篇云優亦樂也說文云從人憂聲也)尼殺曇分(梵語數法之極也或云優波尼灑陁慧菀法師音義引瑜伽大論譯為微細分如析一毛以為百分又析彼一分為百千萬分又于析分中如前析之乃至鄰虛至不可析處名為鄔波尼殺曇分也)[宋-木+卒]堵波(上蘇骨反梵語也或云蘇偷婆或云塔婆皆梵言楚夏耳此譯云高勝方墳也即安如來舍利[墫-酋+(甫-、)]石[金*截]木等塔是也俗語或云浮圖也)赧而(上拏揀反方言云赧亦愧也說文云面慚赤也字從[尸@又]聲也[尸@又]音[展-尸+廠]經文從皮作[赤*皮]誤書也)瘡疣(上楚霜反禮記云頭有瘡則沐說文云創傷也古文作用象刀入形也下有求反蒼頡篇云病也又小曰疣大曰贅也古今正字亦作[病-丙+又]贅音佳芮反)

　　大乘理趣六波羅蜜多經卷第五夢寐(上說文作[寐-未+夢]從宀從爿夢周禮以日月星辰占六[寐-未+夢]之吉兇一曰正[寐-未+夢]二曰[咒-幾+中][寐-未+夢]三曰思[寐-未+夢]四曰悟[寐-未+夢]五曰憘[寐-未+夢]六曰懼[寐-未+夢]下彌臂反[穴/(爿*未)]寑也說文從[寐-未+夢]未省聲也)[寤-吾+告]寤(上又作覺同音教博雅云覺知也下五故反毛詩云寤亦覺也說文云從[寐-未+夢]省吾聲也)陷阱(上咸鑒反考聲云陷穴也王逸注楚辭云陷沒也從阜臽聲亦單作臽字下情性反鄭注周禮云穿地為深坑捕禽獸也說文從穴井聲或作阱亦作[穴/(井*又)]汬皆古字也)游泳(上酉幽反顧野王云游浮于水上而進也鄭注周禮云備沉溺也說文從水斿聲下榮命反毛詩云潛行水中為泳郭注爾雅云水底行說文云從水詠省聲也)鉤餌(下仍吏反說文云粉餅也又食也案鉤餌即以魚所食物施于鉤用取魚)黑蜂(下敷容反爾雅云土蜂木蜂郭注云今江東呼大蜂于地中作房者為馬蜂啖其子者也爾雅正作蜂今俗作蜂或俗音蓬也)旋嵐(下臘南反梵語也即劫災起時大猛風也)談謔(上蹈南反顧野王云談言論也說文從言炎聲下香虐反爾雅曰謔浪笑敖戲謔也說文亦云戲也從言虐形聲也)枯槁(上苦姑反說文云枯亦槁也從木古聲也下苦老反考聲云槁干也說文作槀木枯也從木高聲亦作[歹*高]字也)眼睛(下子盈反考聲云目珠子也說文云從目青聲經文有作精善也正也非眼睛義也)廝下(上息資反何休注公羊傳云廝賤人也廣雅命使者也說文云從廣斯聲亦作[仁-二+斯])

　　大乘理趣六波羅蜜多經卷第六旃茶羅(梵語也或云旃陁羅此譯云嚴熾謂屠殺者種類之名也一云主殺獄卒也西域記云其人行則搖鈴自標或柱破頭之竹若不然者王即與其罪也)[木*第]隥(上體奚反賈注國語云梯階也說文解同從木第聲也下登鄧反博雅云隥履也依而上之也說文云從阜登聲也)螘穴(上宜倚反爾雅曰蚍蜉大螘小者螘郭注云大者俗呼馬蚍蜉說文從蟲豈聲也經文作蟻[義/蟲]皆俗字也)捐棄(上悅玄反考聲云捐棄也俗作捐從手涓省聲也下輕異反說文棄捐也從廾音拱從枼音缽安反從云音土骨反云逆子也倒書子字推而棄之會意字也)革[革*徙](上耕額反革獸皮也下所綺反考聲云履之不攝跟者名為革[革*徙]說文鞮屬也從革徙聲經文從尸作屣或作[革*徙]俗字也鞮音都奚反)愧恧(上歸位反杜注左傳云愧慚也恥也說文云從女鬼聲或從心作愧亦通下女六反爾雅云心愧為恧說文云亦慚也從心而音同上[百-日+皿]字無下畫也)

　　大乘理趣六波羅蜜多經卷第七窳憜(上俞主反史記云窳亦[娕*頁]惰也爾雅勞也郭注云勞苦者多惰寙言[娕*頁]人不能自起如瓜瓠系在地不能起立故窳字從二瓜喻[娕*頁]人在室中不出說文從穴會意字也下徒臥反考聲云惰[娕*頁]也說文云從心隋聲也亦作惰字)耕墾(上古衡反蒼頡篇云耕亦懇田也山海經云后稷之孫叔均始作耕郭景淳注云始用牛犁也說文云從耒從井像耕壟之形古作耕下康佷反蒼頡篇云墾亦耕也廣雅理也說文從土貇聲)擐甲(上本音患杜注左傳云擐甲執兵是也說文云穿貫衣甲也從手還省聲)芬馥(上芬文反考聲云香氣也古文從屮作[山/分]屮音丑列反說文云草初生香氣分布從屮分聲今隸書從草作芬芬和也經文從香作馚非本字下[馮-(烈-列)+廾]目反韓詩云芬馥香氣皃也)阿迦膩吒(梵語也具足應云阿迦尼瑟吒此譯云色究竟也言其色界十八天中此最終極也又云無小余天互望亦大亦小此之一天唯大無小故以為名)阿鼻(梵語也或云阿毗或云阿鼻旨此云無間無間有二義一身無間二受苦無間此地獄縱廣深等二萬由旬故俱舍論云此下過二萬無間深廣同也)贍部洲(上時染反梵語也此大地總名古經或名琰浮或名閻浮提皆訛轉耳立世阿毗曇論云此洲北泥民陀羅河南岸正當洲之中心有贍部樹下水底南岸下有贍部黃金古名閻浮檀金是也樹因金而立名洲因樹而得號故名贍部洲也)勝身洲(古云弗于逮或名弗婆提或云毗提呵皆梵語輕重異也正云補啰嚩尾尼賀譯云身勝毗曇云以彼洲人身形殊勝體無諸疾量長八肘故以為名)牛貨洲(古云瞿伽尼或云瞿耶尼或名瞿陀尼皆訛轉也正云遇嚩柅義譯為牛貨毗曇云以彼多牛用牛貨易故因以為名)俱盧洲(古名郁單越或名郁怛羅或名郁多羅拘樓亦名郁多羅鳩留皆訛轉也正云嗢怛羅矩嚕此譯云高勝謂此一洲人無中夭定壽千歲)畟方(上初色反說文正方四面齊等)竦栗(上相勇反杜注左傳云悚懼也考聲心不安也說文從立從束言自甲朿也經文從心作悚俗字也下鄰吉反郭注爾雅云栗憂戚也尚書云危懼也說文從心栗聲)赒給(上之由反毛詩傳云赒救也鄭箋云權救其患也說文云從貝周聲也下金立反顧野王云給權供也賈注國語云給及也足也備也說文相供足也從糸合聲)

　　大乘理趣六波羅蜜多經卷第八慣習(上關患反杜注左傳云慣亦習也說文作遦云習也從辵貫聲辵音丑略反經文有本作串音釧俗字也)躁動(上早到反賈注國語云躁擾也鄭注論語云不安靜也考聲性急也玉篇云躁亦動也說文云從足喿聲經文從叅作[跳-兆+(參-(彰-章)+(恭-共))]非也喿音蘇到反叅音倉含反)牦牛(上昴包反山海經云潘侯之山有獸狀如牛而四節生毛名曰牦牛郭璞注云牛背膝胡尾皆長毛也說文西南夷長髦牛也字從敕牛教力之反胡臆前項下)作鐆(下隨醉反左傳云風駕出鐆杜注云取火具也淮南子云陽鐆見日則熯而為火也說文云從金隊聲經文作燧或作[遂/火]皆俗字乃候望之烽火也非經用熯音然善反)蟒蛇(上莫牓反爾雅云蟒王蛇也郭注云蛇之大者故曰蟒蛇說文云從蟲莽聲莽字說文從犬[卄/廾]聲[卄/廾]音同上從重草篆作茻經文從卉作莾誤也下射遮反毛詩云惟虺惟蛇周易蛇豸屬也說文從蟲它聲經文作蛇俗字也它音徒何反豸音雉也)墋[屮/工/毋](上楚錦反砂墋不可服說文從土參聲參從彡音衫經文從小作[參-(彰-章)+小]謬也又從石作磣俗字[屮/工/毋]字說文從屮音丑列反屮草也云草初生有[屮/工/毋]也)[夢-夕+登]瞢(上音騰考聲云瞢[夢-夕+登]臥初起皃也下墨崩反鄭注周禮云目無精光不明也杜注左傳云悶也二字皆從夢省登目亦聲也)粗歰(上[夕/鹿]字正作粗從三鹿說文不細也今省去二鹿作此[夕/鹿]字下色立反說文云歰不滑也字從四止二止倒書二止正書經文從水三止作澀非)捫摸(上沒奔反毛詩注云捫持也聲類亦摸也說文云從手門聲下[怡-臺+(└@人)]博反方言云摸[打-丁+索]摩挲也說文云從手莫聲經文從莫下著手作摹音謨亦摩挲也摸或亦音謀字也)

　　大乘理趣六波羅蜜多經卷第九憾恨(上含紺反孔注論語云憾亦恨也說文從心感聲下胡艮反蒼頡篇云恨[死/心]也從心艮聲也)映蔽(上于敬反李注文選云映傍照也孫緬云隱也從日英聲經文從央作映音烏浪反非此用也下卑袂反史記云蔽障也說文云從草敝聲也敝音同上)火暖(下奴管反俗字也賈注國語云暖溫也正作煗經文作[火*(而/而)]非也說文從火而聲)飇火(上必遙反爾雅云扶搖謂之飇郭注云暴風從下而上也說文云搖風也從風猋聲也猋字三犬也音同上經文從三火作飆非也爾雅亦單作猋字)

　　大乘理趣六波羅蜜多經卷第十拇指(上莫譜反韻英云拇謂手足大指說文云從手母聲母字從女中二點像母兩乳形有作母音無止之辭母母全別)菡萏(上含感反下覃感反毛詩注云花未開者曰芙蓉已開者曰菡萏爾雅曰荷芙渠其花菡萏爾雅作菡萏字經文作菡蓞二字皆不成字也又作[卄/閻]亦非)撮磨(上蒼括反廣雅云撮持也應劭注漢書云三指撮下莫何反研磨也無垢稱經云是身如聚沫不可撮磨言浮幻虛脆不可撮持而磨也說文云從手最聲)芭蕉(上霸麻反下子消反王注楚辭云香草名也生交阯葉如席煮可為紡績也不堅草也故無垢稱云是身如芭蕉中無有堅二字并從草巴焦皆聲也)絡腋衣(上郎各反次音亦桉有部律名僧腳崎舊云僧祇支唐云掩腋衣也凈三藏寄歸傳云本制恐汗污三衣先用掩右腋下交絡于左肩上后披袈裟相承用為覆膊者誤行已久經文作掖亦通用)稼穡(上加暇反下所側反馬注論語云樹五谷曰稼鄭注周禮云稼有似嫁女相生也毛詩傳云種曰稼斂曰穡說文云稼禾之秀實也一云在野曰稼谷可收斂曰穡二字并從禾家嗇皆聲也嗇音同上)

續一切經音義卷第一續一切經音義卷第二

　　　　燕京崇仁寺沙門希麟集


　　續音新大方廣佛花嚴經四十卷

右第一盡十五此卷續音

　　新大方廣佛花嚴經卷第一

室羅筏(下音伐梵語西域國名也具足應云室羅筏悉底此翻為禮德或曰聞物即舊云舍衛國也謂此城中多出人物好行道德五天共聞故曰聞物又云昔有老仙于此習仙道后有少仙從其受學厥號聞物老仙沒后少仙于此建立城郭因以為號也)

翳障(上于計反顧野王云隱也亦奄也說文云羽葆也舞者所執以蔽身也從羽殹聲也下又作鄣同之亮反切韻障遮也隔也字書掩也玉篇云亦作[序-予+章]說文云從阜章聲)

揀擇(上古眼反字書云揀選也擇取好者說文云從手柬聲柬從束八在中音同上經文從東作揀書字人誤也下音澤擇亦揀也說文云選也從手澤省聲字)

閻浮檀(梵語也或名琰浮或云贍部立世論云有贍部樹生于泥民達羅河南岸正當此洲之中心北臨水上于樹下水底南岸有贍部黃金即閻浮檀金是也南贍部洲因此彰名)

門闥(下他達反漢書集注云闥謂小門也說文從門達聲門字說文從二戶也)

牕牖(上楚江反說文云在墻曰牖在屋曰牕從片[(囟-乂+夕)/心]聲像交眼之形經作牎或作窻皆俗字下由酒反說文云穿壁以木交為窻也從片戶甫聲也[(囟-乂+夕)/心]音同上)

階墀(上音皆下直尼反玉篇曰階謂登堂之道也說文曰墀謂以丹涂地謂之丹墀又道也亦階也)

欄楯(上勒丹反下述尹反說文曰欄檻也王逸注楚辭云縱曰檻橫曰楯間子謂之欞間字去聲)

湍激(上吐官反下古歷反說文曰湍瀨也淺水流于砂上曰湍也水文疑邪疾急曰激并從水專敫聲也凝字去聲專音端敫音同上也)

洄澓(上戶恢反爾雅曰逆流而上曰溯洄下符福反三蒼云澓深也謂河海中洄旋之處也說文并從水回復皆聲也)

菡萏(上含感反下[西/卑]感反毛詩注云未開曰芙蓉已開曰菡萏也經文作[卄/(凵@(口*了*又))]萏二字皆謬也)

布濩(下音護顏注漢書曰布濩猶言布露謂于鈌露之處皆遍布也經文從言作護切韻云助也臺也非此用)

氤氳(上于真反下音于云反切韻云二字元氣盛也又香氣分布皃說文云從氣因昷形聲字也氣音氣昷音溫也)

繽紛(上疋賓反下芳分反考聲云繽紛亂也書云繽紛眾多皃集訓云繽紛盛貌并從糸賓分聲也糸音覓繽正作繽字)

镮釧(上又作環同滑關反博雅云指镮也文字典說小拇指镮也說文從金還省聲下川眷反文字典說云臂釧也說文腕環也從金川聲也)

拘蘇摩(梵語花名正云俱蘇摩那此云悅意也其花色美氣皆香形狀端正見聞之者無不悅意也)

跏趺(上音加下音府無反三蒼云趺謂足跌也鄭注儀禮云足上也案瑜伽儀有降魔吉祥之坐其跏字只合單作加先以右足趺加于左[骨*坒]上又以左足趺加于左[骨*坒]上令二足掌仰此名降魔坐又吉祥坐先以左足趺加右[骨*坒]上準前應知此乃吉祥坐為上其降魔坐次也)

天竺(下相承音竹或有亦音篤山海經云身毒之國郭璞注云即天竺國也或云賢豆或云印度皆梵語訛轉也正云即特羅此翻為月西域記云言諸群生輪回不息無明長夜莫有司存其猶白日既隱宵月斯繼良以其土賢圣繼軌導凡御物如月照臨故以名焉)

烏長國(正云烏仗那梵語西域記云國周五千余里崇重佛法敬信大乘舊有伽藍一千四百所僧徒一萬八千人并學大乘寂定為業善誦其文戒行清潔特閑禁咒也)

支那國(或云真那或云震旦亦云摩訶支那皆梵語輕重也舊翻為漢國或云即大唐國也或翻大夏國又云思惟國謂此國人多有智略能思惟故皆義翻也)

　　新花嚴經卷第二

違諍(上雨非反字書云背也亦逆也說文離也從辵韋聲韋字從舛從口上下相背之形舛音喘口音韋走音丑略反下側迸反說文諫止也從言爭聲也爭音同上)

阿[少/兔](上音遏下奴溝反梵語也不求字義)

裸露(上華瓦反順俗音此正音魯果反說文云裸露肉袓也從衣果聲古文作裸或作倮并通用經文多有從示作裸乃音灌書寫人誤也)

羸瘦(上累危反杜注左傳云羸弱也許糾重注淮南子云劣也從羊[嬴-女]聲下所救反切韻云瘦損也說文云從疒叟聲正作瘦經作瘦俗字疒音女厄反)

憔顇(上情遙反下情燧反韻英云憔顇瘦惡貌經作憔悴考聲云憂也愓也非瘦義漢書作癄瘁病也左傳作蕉萃萎也毛詩作譙誶武帝作嫶[女*卒]皆非正字也)

豺狼(上床皆反山獸也爾雅云豺[狂-王+茍]足說文云亦狼屬也從豸才聲經文從犬作豺非桉豺有二種一曰豺郎二曰豺奴小者先行共獵得獸殺已不敢即食以待豺郎故月令云豺祭獸是其事下洛當反說文云狼似犬銳頭白頰猛獸也從犬良形聲字)

枯涸(上康胡反考聲云木干死也或從歹作[歹*古]古字也下河各反賈注國語云涸竭也廣雅云盡也說文云從水從固聲)

瞖膜(上于計反郭璞云瞖掩也覆也說文云目病也從目殹聲也經文從羽作翳非目瞖下音莫考聲云皮內肉外曰膜說文從肉莫聲經文作瞙亦通)

假寐(下彌庇反毛詩傳曰寐寢也顧野王曰假寐者謂具衣冠而坐眠也說文云寐從未從[寐-未+夢]省聲)

賑給(上章刃反馬注論語云賑窮乏也考聲云賑亦給也說文從貝辰聲下居立反切韻供也散與也說文云從糸從合聲也上賑又音之忍反)

地獄(下虐錄反史記皋陶始作獄杜預注周禮云爭財曰訟也爭罪曰獄風俗通云三王為獄夏曰夏臺殷曰羑里周曰囹圄自秦漢已后通名為獄說文從犾言二犬相噬言以訟之會意字也今經中言地獄者地底也謂在贍部之下故言地獄故俱舍論云此下過二萬無間深廣同上七捺落迦八增皆十六廣如論釋)

　　新花嚴經卷第三

頻申(上瓶寅反毛詩傳曰頻急也申舒也謂以手足胸背左右上下或急蹙或舒展自解其勞倦也)

聚落(上疾喻反韋昭漢書云小鄉曰聚蕃籬曰落以人所居故也聚字說文云從乑從取聲乑音吟從三人)

旋澓(下符福反三蒼曰澓深也謂河海中洄旋之處也說文云從水復聲)

雷震(上魯回反王充論衡曰以天地為爐陰陽為氣相擊成聲也說文正作靁從雨畾聲下章認反切韻云動也起也說文云從雨辰聲)

　　新花嚴經卷第四

赫奕(上亨格反爾雅曰赫赫迅也郭璞曰威疾皃也方言赫發也廣雅赫明也說文大赤皃從二赤下羊益反或從大作奕毛詩傳曰奕災大皃也說文云從火亦聲經文從廾作弈亦通廾音拱也)

熙怡(上虛之反下與之反說文熙怡和悅也方言云怡喜也湘潭間曰紛怡或云熙怡經中或作嬉音同說文云嬉樂也蒼頡篇云笑也非此用也)

池塹(上直離反廣雅曰亭水曰池下僉焰反顧野王云城池為塹即今城外壕坑也字書云城隍也說文云坑也從土斬聲也或從漸作壍亦同)

垣墻(上遠元反毛詩傳曰垣亦墻也下匠羊反聲類云墻亦垣也尚書曰無敢逾垣墻說文垣墻敝也從嗇爿聲爿音同上經文或作墻[序-予+(夾/回)][土*廧]墻四形皆俗用字非也)

諂誑(上丑斂反周易云君子上交不諂下交不嬻也何注公羊傳云諂猶佞也莊子云希意道言謂之諂說文云諂諛也從言臽聲嬻音獨下居況反賈注國語云誑惑也郭注爾雅云欺誑也說文云從言狂聲也)

罥索(上癸兗反桂菀珠叢云以繩系物謂之罥也或作[(ㄇ@(企-止))/ㄙ/月]下蘇各反字書索大繩也亦綆也又盡也散也)

羈鞅(上居宜反下于兩反王逸注楚辭云以革絡馬頭也釋名云覊檢也所以檢持縻絆)

茵蓐(上于真反下如欲反毛詩傳曰茵虎皮也玉篇云以虎皮為蓐曰茵又作鞇郭注爾雅曰蓐席也聲類曰蓐薦也又作褥字同案茵蓐二字若以皮為即從草作若以革為即從革作鞇也)

瘡疣(上楚霜反禮記云頭有瘡則沐說文作創傷也古文作刀像刀入下有求反小曰疣大曰贅也古今正字作[病-丙+又]贅音佳茵反)

誘誨(上與之反考聲云引也導也論語曰夫子循循善誘人說文云教也從言秀聲下荒外反教也亦訓也論語云誨人不倦何有于我哉說文云從言每聲也)

　　新花嚴經卷第五

堿味(上遐巖反尚書洪范云潤下作堿爾雅曰堿苦也說文云北方味也從鹵咸聲也經文從酉作醎非也)

欻然(上許勿反切韻暴起也亦忽也字從炎吹省也下如延反字書云而也說文云從月音肉從犬從灬音摽灬火行皃犬逐其肉以然之會意字也)

泳游(上榮柄反爾雅曰潛行為泳郭璞注云水底行也晏子春秋曰潛行逆流百步順流七里下以周反爾雅曰順流而下曰溯游說文云從水斿聲經文作[游-方+(十/十)]俗字非正)

旋澓(下符福反三蒼曰旋澓謂河海中洄流深處是也前已釋竟)

捃拾(上居運反漢書集注曰捃收也切韻云捃拾取也下是汁反切韻云斂也亦收拾也)

楞伽(上勒登反俗字也正作棱從木夌聲正梵語應云[馬*夌]誐是寶名也梵語不求字義[馬*夌]勒鄧反)

嘯和(上蘇吊反說文云呼吟也謂聚辱出聲也亦作歗下胡臥反爾雅曰徒吹謂之和即應和也)

掛礙(上又作罫絓二形同胡卦反字書云[(ㄇ@人)/圭]亦礙也謂罥礙也下五槩反切韻止也亦作硋[得-彳]閡皆俗字也)

捫摸(上沒奔反毛詩注云持也聲類云捫亦摸也說文云從手門聲下[怡-臺+(└@人)]博反方言云摸[打-丁+索]摩挲也說文從手從莫形聲也)

達邏(下來個反梵語不求字義也)

遽即(上其倨反字書云急疾也切韻云戰慓也說文云從辵豦聲也豦音同上經文作遽俗非也)

普霔(下之戍反切韻時雨霔下也說文從雨注形聲字亦作澍正體字也)

船舫(上食川反玉篇曰舟曰船下府妄反又補浪玉篇亦舟也通俗文云連舟曰舫雙并兩舟也)

　　新花嚴經卷第六

船橃(上述緣反方言曰自關而西謂舟為船說文云船舟也從舟沿省聲也下煩襪反考聲云縛竹木浮于水上也集訓云木橃也從木發聲也俗從竹筏通用廣雅作[舟*發]古文也經文作栰謬作也)

惑箭(上胡國反切韻云心迷亂也說文云從心或聲也下煎線反俗字正體作[筣-禾+(止/舟)]從竹從止從刂說文云止舟為[止/舟]音前蔡邕加刂音古外反刂水也可以行舟后因行草書字變止作[止-├+〡]變舟作月變刂為刀作前字考聲云箭本竹名此竹葉似葦叢生高五六尺莖實可以為矢笴因名矢為箭笴音干旱反)

袈裟(上音加下音沙梵語訛也具足應云迦邏沙曳此云染色或云壞色以西域俗人皆著白色衣故簡異之袈裟二字本非衣名不合從衣)

臍輪(上情奚反字書云當腹之中曰臍說文云膍臍也從肉齊聲也或作齊亦通經文單作齊古文借用也下力迍反周禮曰軫之方以像地蓋之以像天輪圓以像日月也輪三十幅也從車侖聲)

兩脅(下或作脅同香業反說文云肚兩傍也從肉從劦聲音葉從三力經文從三刀作[月*(刀/(刀*刀))]非也)

廣狹(下遐甲反禮記云廣則容奸狹則思欲考聲云狹隘也玉篇云迫隘也不廣也經文從犬作狹誤謬也乃是狹習字犬馬所以馴狹之又輕[仁-二+易]也甚非廣狹義也有經作陜亦非乃陜州字陜音式染反即周書分陜之地是也)

漁捕(上語居反說文漁謂捕漁也世本云古以天下多水故教人漁下蒲故反切韻云捉也顧野王云捕逐也說文云從手甫聲也甫音俯)

屠獵(上唐胡反考聲云殘殺也說文刳也從尸都省聲也下廉葉反考聲云犬逐獸也爾雅曰獵虛也又取也亦謂畋獸為獵說文云從犬鼠聲也鼠音云上)

　　新花嚴經卷第七

映蔽(上于敬反考聲云暉也隱也韻英云傍照也古文作[暟-豆+火]下卑袂反韻英云掩也考聲云鄣也說文云從草敝聲也)

善軶(下于格反俗作軛正作軶從戶乙聲也鄭眾注考工記云軶轅端壓牛領木也)

閻羅王(或云剡魔或云[燜-心+舀]魔皆訛略梵語也正云琰魔羅義翻為平等王謂典生死罪福之業主守八寒八熱大地獄役使鬼卒于五趣中追攝罪人平等治罰捶拷故三啟經云將至琰魔王隨業而受報是其事也)

垣墻(上遠元反毛詩傳曰垣亦墻也下匠羊反聲類云亦墻垣也尚書云無敢逾垣墻說文墻敝也從嗇爿聲也經中或作墻[堐-圭+(土/回)][爿*((暴-(日/共))/回)]并俗)

氛氳(上符云反下于云反王逸注楚辭云氛氳盛也謂香氣遠布皃也)

延袤(下莫候反字書云廣袤也切韻云東西曰廣南北曰袤也又袤亦長也說文云從衣矛聲)

甍棟(上莫耕反切韻甍亦棟也下多貢反爾雅曰棟謂之桴郭璞注曰屋穩也桴音浮檼于靳甍從瓦從夢省聲也)

鳧雁(上輔于反爾雅曰舒鳧鶩音木郭璞注云鴨也考聲云野鴨之小者也字書云從鳥從幾幾音殊聲也下顏諫反毛詩傳曰大曰鴻小曰雁即隨陽鳥也禮記月令云季秋之月鴻雁來[實-毌+尸]方言云自關而西謂雁為[鳥*可]鵝[鳥*可]音歌)

鴛鴦(上于袁反下于姜反毛詩曰鴛鴦干飛傳曰鴛鴦疋鳥也言其止為疋偶飛則雙飛說文從夗央皆形聲字也)

白鶴(何各反郭璞注山海經云色白長喙壽滿千歲頂背朱色字書云神仙鳥也見則為祥瑞也抱樸子曰鶴鳴九皋聲聞于天淮南子云雞知將曉鶴知夜半也說文云從鳥隺聲隺音何各反又解隺從冖音癸營反從隹隹即鳥也鳥高飛至欲出冖也會意字)

理翮(上良始反字書云通也切韻料理也說文云從玉里聲下行格反顧野王云鳥羽翮也說文從羽鬲聲鬲音革也)

耳珰(下都郎反釋名云穿耳施珠曰珰埤蒼云耳飾也說文從玉當聲)

　　新花嚴經卷第八

蓊郁(上烏孔反漢書相如傳從竹作[竺-二+翁]下于物反切韻云香草也又作郁俗字也玉篇云蓊郁草木盛皃也)

蔥翠(上倉紅反下七醉反上合作總字青黃色蔥[卄/公/心]乃葷菜也說文云翠青羽雀也今言總翠謂雜色晃曜也非是蔥菜之翠也)

優缽羅(或云漚缽羅正云嗢缽羅此云青蓮花其花青色葉細狹長香氣遠聞人間無此華唯無熱惱大龍池中有也嗢烏骨反)

波頭摩(或云缽頭摩或云缽弩摩亦云缽特摩皆梵聲訛轉正云缽納摩此云紅蓮花人間亦有或名赤黃色蓮花也)

拘物頭(或云拘牟那正云拘某陀此云赤蓮花其花深朱甚香亦大人間亦無唯彼池有)

芬陁利(或云奔茶利迦正云本拏哩迦此云白蓮花其花如雪如銀光掩人目甚香亦大多出彼池[去/(冗-幾+手)]音奴雅反)

牽我(上企堅反廣雅云牽連也挽也說文云引前也從冖音癸營反像牛之縻也從牛玄聲也俗從去手作牽非也)

　　新花嚴經卷第九

波濤(上博和反爾雅云大波為瀾小波為淪切韻云水波也下唐豪反蒼頡篇云濤大波也說文云濤謂潮水涌起也從水壽省聲)

涌浪(上容悚反說文云勇亦騰起也從水勇聲也亦作涌下來宕反切韻云浪亦波也說文云從水朗省聲)

欄楯(上落干反慈恩音義云鉤欄也或作闌說文云門遮也下食尹反說文云楯欄檻也王逸注楚辭云檻楯也縱曰檻橫曰楯字從木盾聲也)

窻牖(上楚江反釋名曰[穴/匆/心][聰-囪+(句-口+夕)]也謂內視于外[聰-囪+(句-口+夕)]明也下余帚反玉篇道也向也爾雅曰牖戶之間謂之扆是也)

廛里(上直連反注周禮云廛居也鄭注禮記云廛市邸舍也玉篇云城市內畝半空地謂之廛經文作厘或作[堐-圭+(烈-列+里)]皆非下良耳反周禮五家為鄰五鄰為里里亦居也)

頤頷(上以伊反下含感反方言云頤頷牙名也文字集略云頦也說文云輔車骨也從頁頁頭也臣含聲也經文作頤非也臣音夷也)

[戶@肉]髆(上古賢反切韻云頂傍也髆上也下牓莫反字林髆胛也說文云肩胛也從骨博省聲也經文作膊音普博反郭璞云披割午羊五藏謂之膊非肩髆義胛音甲)

傭圓(上丑囟反考聲云上下均也韻英傭直也說文云均直也從人庸聲也經文作[月*庸]俗字也)

胸臆(上香邕反說文云胸膺也膺即臆或作匈亦通下應力反說文臆亦胸骨也從肉億省聲也)

過膝(下[口/└/月]逸反玉篇膝脛上頭也說文脛骨節頭也正體從月從[暴-(日/共)+夾]作[滕-(券-刀)+夾]此[滕-(券-刀)+夾]字時用已久有經作[滕-(券-刀)+夾]字全乖)

網鞔(下莫盤反鄭注周禮云革絡鞔也廣雅云鞔補也案網鞔謂如來十指之間如羅網鞔覆也)

鹿腨(上來谷反切韻獸名也下遄耎反文字集略云脛之膓也說文足[跳-兆+非]膓也或作[跳-兆+尃]踹[跳-兆+專]并同今從肉遄省聲遄音船案鹿腨者謂毉泥耶鹿王身毛種種異色光潤鮮明腨膝傭纖故引為喻也)

足跟(下網恩反字統云足后曰跟說文曰足踵也從足根省聲也踵音腫)

不瞬(又作瞚同式閏反韻英云動目數搖動也呂氏春秋曰萬世猶如一瞬目也或作眴亦通)

雍肅(上于容反爾雅曰雍雍和也郭璞注云和樂也又作邕爾雅正作癰皆同下息竹反爾雅云肅肅恭也郭注云容儀謹敬也肅字從[聿-土+十]從[(棩-木)-一][聿-土+十]音女輒反槁屬[(棩-木)-一]古文泉字兩傍像岸橫畫像水以[聿-土+十]插在中間肅然也會意字)

　　新花嚴經卷第十

河渚(上音何爾雅曰江河淮濟為四瀆山海經曰河出昆侖西北隅郭注云潛流地中汨漱沙壤宣其濁黃也下章與反爾雅曰水中可居者曰洲小洲為渚王逸注楚辭云水涯曰渚爾雅從阜作陼義同)

風癎(上音封說文云風動蟲生故蟲八月而化從蟲[夙-歹]聲也下限奸反聲類云小兒病也從疒間聲也疒音女厄反像倚臥之形也)

痟瘦(上相焦反說文作消盡也切韻云渴病也下正作[病-丙+((宋-木)/火/又)]同所救反切韻云損也說文云瘦瘠也瘠音籍)

門闥(上門字或作門說文云從二戶也下他達反漢書集注云闥謂小門也切韻云闥謂門道也又通也)

百洛叉為一俱胝(洛叉俱胝皆梵語數法名也或十萬為一洛叉百萬為一洛叉或萬萬為一洛叉依此方孫子算經云十十為百十百為千十千為萬自萬至億有三等上中下數變之也依黃帝算經總有二十三數謂一二三四五六七八九十百千萬億兆京姟秭壤溝澗正載也亦從萬已去有三等數謂其下者十十變之中者百百變之上者億億變之慧菀法師云經言俱胝當此億也阿庾多兆也那由他京也余準例知自億已去皆以能數量為一數復數至本名數量乃至不可說轉是)

獶缽彌(上奴刀反下迷比反)

邏伽(上盧賀反)

皤訶(上音婆下音呵)

睹[里*也](下里也反)

你[口*尸](下許伊反)

瓢孽哆(上毗摽反中魚謁反下多可反)

印[寧*吉](下寧吉反)

呾羅(上音怛從旦經從且非也)

鞞么(上音毗下音莫可反自獶缽彌至鞞么皆真言中字但借音就字影對梵聲不求訓釋也)

　　新花嚴經卷第十一

衢路(上具于反爾雅曰四達謂之衢郭璞注云謂交道四出也下盧故反爾雅曰路旅途也郭璞注云途即道)

藤根(上徒能反切韻云苰藤草名也韻英云藤蘿也依樹蔓生說文從草滕聲也)

雉堞(上池履反字書云雉[阿-可+兒]也公羊傳云五板為堵五堵為雉百雉為城何休注云二萬尺也考聲禮記并云天子城千雉蓋受百雉之城十也公侯城百雉伯城七十雉子男五十雉但諸侯之城缺其南以授過也下徒頰反杜注左傳云堞者城上女墻也說文女垣也從土枼聲也)

[鬻-米+毓]香(上以六反鄭注周禮云[鬻-米+毓]賣也顧野王云賣物也說文從[鬻-米]毓聲也[鬻-米]音格毓音育下香正從黍甘作[黍/甘]字)

竅隙(上啟叫反鄭注周禮云竅孔也說文云空也從穴敫聲也下鄉逆反廣雅云隙裂也賈注國語云舋也說文云壁際小孔也從阜從白上下小也經文作隟非)

倉篅(上七崗反切韻云倉廩也釋名云倉藏谷物所也下市緣反切韻篅亦倉也說文從竹遄省聲也經文或作圌俗字)

挺埴(上傷延反下承力反淮南子云陶人之挻埴也許注云押也孔注尚書云埴黏土也如淳曰挻擊也[打-丁+直]柔也和也謂柔土作器也說文挻字從手埴字從土并形聲字經文二字皆從土作埏埴上字誤也)

壞器(上芳杯反切韻云未燒瓦器也說文作壞下去冀反史記云舜作什器于壽丘說文云器皿也飲食之器總名也從犬[器-犬]音莊立反[器-犬]眾皿犬以守之會意字)

燥濕(上蘇皓反切韻云干也說文云火干也從火喿聲下身入反切韻云水沾也經文作濕俗用非也)

恤煢(上新律反切韻云賑恤也下葵營反考聲云孤單也文字典說云無兄弟也)

嫡嗣(上丁歷反切韻正也字書云長也爾雅曰長婦為嫡也下祥志反爾雅嗣續也)

日躋(上人一反說文曰實也言太陽之精不虧也下祖兮反爾雅曰躋登也公羊傳曰躋者何升也或作隮升音升)

駕駟(上古訝反切韻駕乘也毛詩云駕我其[馬-(烈-列)+廾]下息利反四馬共乘也爾雅曰天駟房也郭璞注云龍為天馬故房四星謂之天駟李淳風注天文經云天駟一名天馬二星為右服右驂二星為左服左驂也馬文句反)

　　新花嚴經卷第十二

祠祭(上似茲反爾雅曰春祭曰祠郭璞注祠之言飤也飤音似下子例反切韻亨薦也爾雅曰祭天曰燔柴祭地曰塵埋論語曰祭神如神在說文祭字從月音肉從又音手從示音視謂手持肉以示即為祭矣經作祭非本字)

巡狩(上祥倫反切韻云遍也察也下舒救反韻英云狩獵也尚書曰二月東巡狩至于岱宗柴孔注云諸侯為天子守土故巡行之順春故先東巡夏秋冬例然巡狩四岳然后歸告太廟又曰五載一巡狩群后四朝覲也)

罄志(上苦定反爾雅曰罄盡也顧野王云器中空也下職吏反孫緬云念也意也誠也說文從心ㄓ聲也ㄓ音之案罄志謂空其心盡其誠也)

歷算(堯典云歷像日月敬授人時孔注云歷像其分節敬記天時以授人也下蘇貫反世本云黃帝時肄首所作也劉法九章孫子五曹皆計數術也說文曰算長六寸計歷數者)

髫齔(上音條考聲云小兒剃頭留兩邊也字書曰髫小兒垂發也從髟召聲下初覲反鄭注周禮云男八歲女七歲即毀齒說文從齒七聲或從匕乚作齔齔二形皆非本字也)

緯候(上云貴反經緯也經音古定反下胡遘反韻譜云伺也案五星歷云二十八宿為經日月五星為緯行度有踵次故候占吉兇也)

弼諧(上房密反爾雅曰弼輔也廣韻備也古文作[弓*弓*ㄆ]下戶皆反爾雅曰諧和也書曰允迪厥德謨明弼諧也)

原隰(上牛袁反爾雅曰廣平曰原又曰可食者曰原郭注云可種谷給食也下似入反爾雅云下濕曰隰郭注引公羊傳云下平曰隰)

[怡-臺+龍]戾(上籠董反下音麗又作悷切韻云不調貌也皆俗用字案字書本無此字也)

兇殘(上許容反考聲云頑也說文云惡也從人在兇下也下昨竿反韻譜云傷也害也說文從歹戔聲歹音五割反戔音殘易曰束帛戔戔也)

豐登(上方戎反玉篇稔茂也韻集云大也多也下都滕反切韻成也又升也禮記月令云仲秋之月禾乃登也)

嶷然(上魚力反字指曰嶷崱山峰貌也謂住立端直如山峰也)

驕侈(上舉喬反說文云馬高六尺也孝經云在上不驕高而不危御注云無禮為驕也下尺氏反又作奓說文奢也切韻泰也)

股肱(上公戶反髀也下古弘反臂也尚書云股肱惟人孔注云手足具乃成人也又曰股肱良哉)

非辜(下古胡反爾雅曰辜罪也罪音罪言人自取其辛苦即為罪矣因秦始皇冀累世為皇嫌罪字似皇字故改為罪也辜說文從罪省古聲也經文從手作[古/手]傳寫誤也字書無文也)

韛囊(上排拜反蒼頡篇云韛韋皮也顧野王曰謂吹大鑄冶令熾也從韋[糒-米]聲也[糒-米]音備也)

攘臂(上如羊反孟子曰攘臂而下車顧野王云謂除去衣袂出臂也袂音彌勵反袖也)

嚙齒(上五結反韻英云噬也咬也說文云從齒契省聲經文從口作嚙俗字契音苦結反)

刖挑(上魚厥反爾雅曰[跳-兆+非]則也郭注云謂斷足也說文作跀刑足也下吐雕反亦作[打-丁+(電-雷+?)]俗字韻譜撥也)

[月*夆]脹(上璞邦反埤蒼云胮亦脹也文字典說從肉夆聲音芳逢反經文從逢作膖俗字下張亮反杜注左傳云脹腹滿也)

膓[月*胃](上除艮反白虎通云小膓者心之府也膓者肺之府也釋名曰傷暢也謂腹內暢氣之府也下韋畏反白虎通云胃脾府也說文谷府也從月胃形聲字或作胃字)

筋脈(上居銀反周禮云醫師以辛養筋說文曰肉之力也從肉竹竹者物之多筋者也從力者力像筋之形經或從草作荕從角作[筋-月+角]皆非正字下麻伯反周禮以堿養脈說文云血理分行于體中謂之脈正從血從[脈-月]作[覛-見+血][脈-月]音普賣反經文從永者俗字也)

鞭笞(上必綿反顧野王云用革以撲罪人字書云撾馬杖也說文從革便聲下丑之反律書云笞杖徒流死是也笞刑有罪之人下者說文笞撻也從竹臺聲音怡)

　　新花嚴經卷第十三

澄垽(上直陵反考聲水清也下魚靳反爾雅曰淀謂之垽郭注云滓淀也江東呼垽)

蓊郁(上烏孔反下蘊勿反字書云草木盛貌正作郁字經作郁非)

俾倪(上普米反下五禮反說文作壀堄又作隦[阿-可+兒]廣雅云城上小垣也考聲女墻也釋名云于墻孔中伺候非常也二字亦通去聲呼經本或作脾腉非也)

寶塹(下七焰反說文云塹坑也經本有從水作壍者謬也)

洲渚(上音州下章與反爾雅曰水中可居者曰洲小洲曰渚或作陼字小陼曰沚音止)

裸露(上花瓦反避俗諱作此音也本音郎果反顧野王云脫衣袒也說文從衣果聲字書從身作裸玉篇從人作倮與經文同也)

啖肉(上又作啖同徒濫反或作啖音徒敢反字書皆訓食物也又嚼啖也從口臽音陷聲下肉字正作肉像筋肉之形也)

諂誑(上丑琰反又作讇同諛也說文從言臽聲臽音陷經文從舀作謟音他力反非經義臽音以沼反下居況反欺也字書從言狂聲說文從心作[狂/心]義同)

　　新花嚴經卷第十四

竊自(上千結反郭注爾雅云竊淺也切韻盜也字書云私竊也從穴釆[├/(咼-┌+人)]聲也[├/(咼-┌+人)]音[薩-產+辛]經文有作竊字非也)

拘尸那(梵語西國城名也此云[而/火]草城或云香茅城以多出此草故也在于中印度境周千余里即如來于此入大涅盤處)

般涅盤(上音補末反梵語也舊云泥洹并訛略也正云摩訶波利儞嚩喃此云大圓寂也謂三點圓伊四德圓果等是也)

漉諸(上盧谷反切韻云瀝也郭注爾雅云漉出涎沫也亦作[淥/皿]韻英云去水也)

[打-丁+毛]動(上音呼高反俗字也正作撓切韻攪也亦動也撓音奴巧反今此不取)

廛店(上直連反居也考聲云市空地曰廛下都念反切韻店舍也崔豹古今注云店置也所以置貨鬻也從廣占聲也廣音儼形聲字也鬻音揚菊反)

巖岫(上五銜反切韻云峰險也毛詩云惟石巖巖注云峻也下似右反爾雅曰山有穴為岫郭璞云謂巖穴也)

[鬻-米+毓]香(今俗作鬻同余六反字書云賣也下香字正[黍/甘]詩云黍稷惟馨說文云從黍甘會意字也)

晷落(上音軌說文云日景也從日從[夕*人]音舊經文從各作晷俗誤也下盧各反爾雅云降墜湮下落也案經晷落即日景沉下也)

歰滑(上色立反韻英云不通也說文云不滑也從四止二正二倒作歰經文從三止作澀脫略也下尸八反切韻利也從水骨聲也)

　　新花嚴經卷第十五

陂池(上彼為反尚書云澤障曰陂爾雅曰陂者曰阪郭注云地不平也下直離反切韻停水曰池鄭箋詩云池水之浸潤也)

優缽羅(此云青蓮花)

波頭摩(此云紅蓮花)

拘物頭(此云赤蓮花)

芬陁利(此云白蓮花此四種花如前袟第八卷中已具釋之)

蹈之(徒倒反切韻踐履也)

箏笛(上側莖反說文云鼓弦筑身樂也本大瑟二十七弦秦人無義二子爭父之瑟各得十三弦因名為箏下徒歷反說文笛七孔俗云羗笛即三孔也風俗通云笛滌也言滌邪穢納雅正也又漢武帝時丘仲善作笛也)

箜篌(上音空下音侯釋名云此師延所作靡靡之樂也后出于桑間[濮-(仁-二)+彳]上之空地蓋空國之侯所存因以為名也)

琵琶(上房脂下蒲巴反本出西戎胡樂名也釋名云推手為琵引手為琶其鼓時為名也說文二字并從玨比巴聲也玨音角)

簫瑟(上蘇雕反爾雅云大簫謂之[竺-二+言]郭注云編二十三管長尺四寸小者十六管長尺二寸風俗通云舜作簫以像鳳翼也下所櫛反爾雅云大瑟謂之灑郭璞注云長八尺一寸廣一尺八寸二十七弦世本云庖義氏始作瑟)

瞬目(上舒閏反韻英云目搖動也說文作瞚經本作眴皆通用下莫六反眼瞳子也釋名云目默也謂默而內識也)

唇吻(上食倫反字書亦作[口*脣]下無粉反切韻云口吻也三蒼云唇之端也)

門閫(下苦本反切韻云閫門限也案爾雅云橛謂之[門@果]郭璞注即門閫也今案則門中心礙門木)

遞相(上特計反爾雅釋言云遞迭郭注云謂更迭也迭音田結反經文作[逅-口+巾]不成字也)

續一切經音義卷第二續一切經音義卷第三

　　　　燕京崇仁寺沙門希麟集
    續新音大方廣佛花嚴經從第十六盡四十  新譯十地經九卷  回向輪經一卷  十力經一卷

右四經三十六卷同此卷續音

　　新花嚴經卷第十六

補陁落迦(亦云補怛洛迦舊云寶陀羅皆梵語楚夏也此云小花樹山謂此山中多有此花樹其花甚香即南海此岸孤絕山觀自在菩薩所居宮也)

蓊郁(上烏孔反玉篇云蓊郁謂草木茂盛)

[月*庸]圓(上丑容反爾雅曰[月*庸]均也郭注云謂齊等也爾雅作[月*庸]字)

弓矢(上居戎反釋名云弓穹也謂穹穹然說文云像形字也下又作矢笑皆音式是反世本云黃帝夷牟作矢也)

寶珰(上博抱反眾珍之總名也亦作珤從玉缶聲下都郎反說文云穿耳施珠也韻英云耳飾也從玉當聲)

髑髏(上同祿反下勒候反埤蒼云頭骨也說文云頂骨也并從骨獨樓省聲字經文有作[蜀*頁][婁*頁]俗字非正體)

依怙(胡古反爾雅曰怙恃也詩云無母何怙也)

慞惶(上諸良反切韻云懼也下胡光反考聲云慞惶恐懼也韻英遽也悚懼失次也)

驚駭(上舉鄉反怖也下候揩反切韻云駭亦驚也說文云從馬亥聲孫然注爾雅云禹疏九河北河功難眾懼不成因名徒駭也)

捔力(上古岳反合單作角考聲云競也切韻云角抵戲也今作捔說文云掎捔也有經作捔椓又作斠平斗斛槩也皆非角力義掎音居綺反)

　　新花嚴經卷第十七(無可音訓)

　　新花嚴經卷第十八

捶楚(上隹蕊反說文云以杖擊也從手垂聲或從竹作棰策也從木作棰棓也下瘡所反切韻云槚楚也楸木名亦荊從林疋聲疋音疏槚音賈)

開闡(下昌演反韓康伯注周易云闡明也廣雅云辟也聲類云大開也說文云從門單聲也單音善)

揀擇(上奸眼反文字集略云擇也從手東聲說文作東分別也從束八下音澤韻英云擇亦揀也從手澤省聲也)

主稼(爾雅曰師職主也廣雅云主守也字從王丿聲丿音竹句反下加暇反馬融注論語云樹五谷曰稼即苗稼也此神守之不令有損也)

　　新花嚴經卷第十九

覺寤(上音教蒼頡篇寤覺也經文作[寤-吾+告]俗字下吾故反考聲云寤中有所見覺而有信謂之寤從[寐-未+夢]省吾聲也)

號泣(上胡刀反切韻哭也爾雅曰舞號雩也郭璞注云雩祭吁嗟請雨也說文作唬下去急反切韻哭泣也考聲云無聲出涕曰泣從水立聲也)

稻梁(上徒皓反切韻云粳稻也本草云粳米主益氣止煩泄稻米主溫中令人多熱字林云粳稻不黏糯稻黏說文云糯即稻也下音良或作梁切韻云稻梁也廣志云遼東有赤梁米也)

嬉戲(上許其反聲類云美也游也從女喜聲下香義反切韻云弄也謔也郭注爾雅云謂調戲也謔音虛虐反)

　　新花嚴經卷第二十

淳熟(上時倫反正作[泳-永+(高/羊)]說文清也下常六反考聲云熟成也方言云爛也)

際畔(上子例反玉篇邊也切韻云畔也下蒲半反說文云田界也從田半聲也)

　　新花嚴經卷第二十一

廛里(上直連反考聲云市空地也又居也經作[堐-圭+(里/八/土)][土*厘]皆俗字下良史反周禮云五家為鄰五鄰為里也風俗通云里止也謂五十家共止為里也)

　　新花嚴經卷第二十二

惽寐(上呼昆反考聲云不明也字林又音呼困反昧也經文單作昬爾雅云昬強也切韻曰暮也非此用下民致反玉篇寢臥也孝經曰夙興夜寐說文從[寐-未+夢]省聲也)

檢策(上錦儼反爾雅曰檢同也釋名云撿禁也說文云從木僉聲下楚革反或作筴賈注國語云策計也字書云策謀算也說文從竹朿音此志反經文從宋作榮誤書字也宋音送)

　　新花嚴經卷第二十三

旋澓(上似泉反爾雅曰旋澓返也謂[廷-壬+(同-(一/口)+巳)]還也下音復爾雅釋水云逆流而上曰溯洄即澓也三蒼云澓深也謂河海中旋流處)

枯槁(上苦姑反切韻云朽也考聲云木干死也下苦皓反切韻云槁亦枯也說文云從木高聲)

船筏(上食川反方言云關東曰船關西曰舟說文云從舟沿省聲也沿與專反鉛錫之銘沿流之沿皆同經文作船或作舡皆非本字下又作橃亦作[舟*發]同扶月反方言云[簿-尃+卑]也編竹木浮于河運物也[簿-尃+卑]音蒲住反)

瞖瞙(上于計反目病也下音莫字統云目不明也二字皆從目殹莫聲也經作膜謂皮內肉外也)

寶繩(下食蠅反世本曰涶作準繩尚書曰繩[保/言]糾謬格其非心也又曰木從繩則正說文索也從糸蠅省聲也)

妃嬪(上芳非反韻英云喜偶也郭璞注爾雅云相偶[女*((奐-大)/比)][女*((奐-大)/比)]音疋閉反案毛詩傳云關鴠后妃之德也下符真反爾雅釋親云嬪婦也禮記云生曰父母妻死曰考妣嬪也堯典曰降二女于媯汭嬪于虞孔傳曰使行婦道于虞氏也)

　　新花嚴經卷第二十四

煢獨(渠營反尚書云無虐[煢-(冗-幾)]獨孔安國曰[煢-(冗-幾)]單也謂無兩依也無子曰獨也亦作煢字)

溝坑(上茍侯反考工記云井間廣四尺深四尺謂之溝鄭注周禮云十夫二鄰之田所以通于川也說文云水瀆也從水冓聲也下客庚反爾雅云坑虛也蒼頡篇云坑壑也陷也塹也古今正字從阜亢聲經作坑俗字也)

堆阜(上當雷反考聲云堆土之高也說文云小阜也從土隹聲也經文作塠俗字非也下房務反爾雅曰大陸曰阜考聲云丘類也釋名云阜厚也從[阜-十]土省聲古文作[阜-(口/十)+(耜-耒)]大篆作隹經文作阜埠皆非也)

荊棘(上舉鄉反切韻荊木名可以染也從草刑聲也下紀力反考聲云酸棗木名也切韻云箴也從二朿也朿音刺也)

須蕊(上相俞反切韻小髻也下如捶反廣雅云花也謂花須頭點也說文云從三心作蕊云花外曰萼花內曰蕊經從三止或從木作蘃皆非)

　　新花嚴經卷第二十五

淫佚(上余針反切韻云邪也蕩也說文云貪也從女[婬-女]聲也[婬-女]字從爪壬音同上下寅質反切韻云佚樂也說文云從人失聲也)

囹圄(上歷丁反下魚舉反獄名周禮三王始有獄釋名云囹領也圄御也謂領錄囚徒御禁之說文云囹獄也圄守也外形內聲字)

搒笞(上白忙反顧野王云搒擊也字書云捶也說文從手旁聲下恥持反說文云苦擊也從竹臺音怡聲也)

臏割(上蒲忍反大戴禮云人生暮而臏生然后行也說文云臏膝骨也尚書傳曰決關梁踰城郭略而盜者其刑臏顧野王曰斷足之刑也即呂刑[跳-兆+非]刑之類也或從骨作[骨*(實-毌+(眉-目))]下古達反爾雅曰割裂也切韻云剝截也從刀害聲也)

宮闈(上居戎反世本云禹作宮室爾雅曰宮謂之室禮記云由命氏以立火子皆異宮案古者貴賤同稱宮自秦漢以來唯王者所居之稱下雨非反爾雅曰宮中之門謂之闈郭璞注云謂相通小門也其小者謂之闈也)

犀牛(上音西爾雅曰犀似豕郭璞注云似水牛豬頭大腹庳腳腳有三蹄色黑三角一角頂上一角額上一角鼻上鼻上者即食角也小而不橢好食棘亦有一角者從牛尾省聲經文作[尸@豐]誤也橢音他果反)

　　新花嚴經卷第二十六

肝膽(上古安反木之精也白虎通云像木有葉王叔和云肝與膽為府其候目故肝實熱則目赤暗也下答敢反白虎通云膽者肝之府脈經云膽病則神不守是也二字并從肉干詹聲也詹音占形聲字也)

膓胃(上除良反釋名云膓腹內暢氣之府也下或作[月*胃]正作[鬯-匕+((氘-氣)@二)]白虎通云脾之府色黑說文云谷府也從肉作[鬯-匕+((氘-氣)@二)]像形字)

環佩(上戶關反切韻玉環也爾雅曰肉好若一謂之環郭注云謂邊孔適等也下蒲妹反切韻云玉佩也禮記云古之君子佩以比德也)

母脅(上莫厚反爾雅曰父為考母為妣父之妣為王母郭注云加王者尊之也蒼頡云字從女雨點像婦人乳形也下香業反或作脅亦同說文云肚兩傍也從肉劦聲劦音葉從三力也)

慚愧(上徂含反下軌位反說文愧亦慚也禮記云君子不以所能者而病于人不以所不能者而愧于人廣雅曰慚恥也爾雅云愧慚也二字互相訓也說文作愧亦作謉聭二形皆古字也)

　　新花嚴經卷第二十七

沮壞(上慈與反毛詩傳云沮猶壞也廣雅濕也說文云從水且聲也且音子余反下懷聵反考聲云崩摧也說文從土褱聲古文作[(褱-衣)*土])

焚爇(上符分反切韻燒也下又作焫同如雪反韻英放火也亦燒也)

　　新花嚴經卷第二十八

翼從(上與職反切韻恭也助也爾雅云翼敬也論語云趨進翼如也孔注云言端謹也下疾用反切韻云后也侍也經文或作翊俗用亦通)

延袤(上以然反下莫候反延長也袤廣也如前第七卷經已釋訖)

殞滅(上為敏反聲類云殞沒也爾雅云落也亦作隕左傳星隕如雨是也下亡烈反說文作威解云火從十月亥受氣至九月戌乃死故從火戌也蔡邕加水作滅)

佞媚(上乃定反切韻云諂也論語云雍也仁而不伎郭注爾雅云佞人似信者也下明秘反考聲云悅也美也切韻云姿媚也論語云王孫賈問曰與其媚于奧寧媚于灶也)

愆違(上去干反又作[保/言][億-音+(天*天)][奸/心]三形皆同爾雅曰逸[保/言]過也書云監于先王其永無愆孔注云過也下雨非反字林背也切韻違逆也拒也)

乞匃(下垓艾反顧野王云匃亦乞也考聲云求也古今正字云人亡財則匃也說文云從人亡會意字也古作勹幾二形并音人)

猨[狂-王+冘](上雨元反爾雅曰猱猨善援也下余救反山海經云鬲山多蜼音同上郭璞注云似獼猴而大蒼黑色尾長四五尺似獺尾頭有兩歧天雨則倒懸于樹以尾塞鼻江東養之捕鼠切韻云蟲名也亦作[(白/蟲)*蟲][豸*冘]狖古字有作[狂-王+由]非)

袨服(上玄絹反文字集略云盛服也考聲云袨美服字書云袨衣服鮮者也從衣玄聲)

　　新花嚴經卷第二十九

慳吝(上苦間反切韻云恡也爾雅曰慳固也郭璞云慳然牢固也下良刃反切韻云鄙財曰吝考聲云惜也或作恡吝[希-巾+ㄙ]皆俗字)

繒纊(上疾綾反下苦謗反說文曰繒帛也纊綿也小雅曰絮之細者曰纊也)

迫窄(上博陌反切韻逼近也考聲附急也古文作皈下又作迮側伯反切韻狹也亦迫也)

洗滌(上先禮反古文亦作灑切韻云盡也浴洗亦肅敬皃下徒歷反玉篇除也韻英凈也毛詩曰十月滌場傳云滌掃也)

　　新花嚴經卷第三十

開辟(上苦哀反韻集云解也張也字從門幵聲幵音牽下房皃反切韻開也舜曲曰辟四門孔傳云開辟四方之門說文云從門辟聲也)

瑩徹(上烏定反蒼頡云瑩治也賈注國語云徹明也或作鎣撤二字亦通)

御捍(上魚舉反爾雅曰御圉禁也韻英云當也切韻示敵也說文亦禁也從示御聲也下胡干反切韻云抵也又拒也從手旱聲也)

　　新花嚴經卷第三十一

婀字(阿可反)　攞字(盧可反)

哆字(多可反已上三字皆梵語作觀秘門不求字義)

咸綜(上胡巖反切韻云皆也同也下宗送反說文云機縷持交絲者也從糸宗聲糸音覓)

癲癎(上丁堅反廣雅云癲狂也聲類云大風疾說文作瘨下限奸反聲類云小兒病也說文云癎風病也從疒間聲疒音女厄反奸音間)

鉛錫(上與專反說文云青金也尚書云青州貢鉛錫下先戚反爾雅曰錫謂之鈏郭璞注云白镴也鈏音余刃反)

讖緯(上楚[讚-貝+日]反釋名云讖纖也謂其義纖微也下緯字前已釋)

該練(上古哀反廣雅云咸也包也切韻云備也古文作眩字下練字桂苑珠叢云煮絲令熟曰練镕金作煉字)

　　新花嚴經卷第三十二

沃田(上烏酷反切韻云地肥美曰沃顏注漢書云沃謂溉灌也)

鬻金(上余六反切韻云賣也說文作鬻從毓聲也毓音與上同)

補特伽羅(舊經云富伽羅亦云弗伽羅舊翻為數取趣謂諸有情數造集因數取苦果又云或翻為入言舍天陰入人陰等)

奢摩他(梵語也案慧苑法師花嚴音義云此云止息亦曰寂靜謂正定離沉掉等也)

毗缽舍那(或云毗婆設那此云觀察謂正慧決擇也即止觀二名也)

　　新花嚴經卷第三十三

關鑰(上古還反說文曰以橫木持門曰關從門[聯-耳]聲也經文作閞音弁爾雅曰閞謂之槉非此用下羊斫反說文作[門@龠]謂關之鎖也或作籥非也)

搏噬(上補各反切韻云手聲也爾雅曰暴虎徒搏也郭注云謂空手執也下時制反切韻嚙噬也又建也從口筮聲也)

犗牛(上古邁反切韻牛去勢曰犗即犍牛也從牛從害聲也)

紹繼(下古詣反爾雅曰紹胤嗣續系繼也說文從糸[斷-斤]會意字[斷-斤]古文絕字經文作繼或作[糸*(└@米)]皆不成字也)

浣染(上洹管反公羊傳注云去舊垢曰浣鄭箋毛詩云浣謂洗滌也說文云浣濯從水干聲下如琰反廣雅云染污也說文云以繒染為彩也從水[九/木]聲[九/木]音同上)

佷戾(上胡懇反切韶佷亦戾也下郎計反切韻云乖也尚書云罪也爾雅云辜辭戾辜也說文云曲也從犬出戶下也)

　　新花嚴經卷第三十四

草積(下子賜反切韻云委積也說文云聚也正作[禾*(朿/貝)]從朿音刺聲也字書相承肄省作積亦音子惜反經文從草作[卄/積]俗字)

青瘀(下于據反考聲云謂皮肉中凝血也文字典說云積聚血也)

[月*夆]脹(上疋江反又作肨切韻云[月*夆]亦脹也下知亮反說文云滿也壯脹也或作[病-丙+長]亦同經文作膖俗字)

　　新花嚴經卷第三十五

爾焰(下又作焰梵語也此云所知謂智所知境非預識境故云過爾焰也)

哽噎(上加杏反說文曰食肉有骨噎在喉內悲憂噎塞者故借為喻言)

擐甲(胡串反杜注左傳曰擐貫也賈注國語云衣甲也衣音意案五經文字擐亦音古患反)

阱陷(上疾政反古文作阱阮也書云敜乃阱字書云陷獸曰阱下戶蘸反切韻云入也隤沒也考聲云墮也說文作臽小阮也蘸音[病-丙+土]陷反臽字從[色-巴]在臼上也[色-巴]音人諂焰之類皆從此或從爪作舀音羊小反韜蹈之字于此敜音躡)

利鐮(下力炎反切韻刈刀也釋名云鐮廉也取其廉薄也從金廉形聲字也經從兼作鐮俗用字也)

金錍(下府移反切韻云錍鏃之薄者也又音疋迷反今按金鎞合作釵鎞之鎞也)

鉗鑷(上儉嚴反合作鈷說文云[金*截]夾也鉆取物者也經文作鉗乃小兒[金*截]枷也下黏輙反合作銸說文云銸亦小鉆也從金耴聲耴音同上經文從聶作鑷車下[金*截]纂也二字皆非經義)

貿易(上莫候反爾雅曰[夗/貝]賈市也切韻交易也考聲云賣也下羊益反變也)

支提(梵語也或云制底或云制多皆訛略應云制底耶此翻為積聚謂于如來涅盤及說法經行等處起塔廟臺閣令無量人天積集福善之所此義翻也舊亦翻為高墳或云靈廟)

　　新花嚴經卷第三十六

瘢痕(上薄宮反切韻云瘡瘢也下戶恩反隱也即瘢痕隱也)

沉溺(上直林反切韻云沉沒也濁也爾雅曰祭川曰浮沉下乃歷反古文作[仁-二+水]說文云人沒水也)

鎧仗(上苦亥反切韻云甲之別名也字書從金皚省聲下直兩反字書云儀仗也)

銷秏(上相焦反切韻云鑠金也亦冶金也作消盡也滅也下呼倒反玉篇減也又損也或云秏亦稻屬今不取)

竄伏(上倉亂反玉篇曰竄謂逃藏也廣雅云隱匿也說文云從鼠在穴中則竄矣下伏字按說文從犬從人云犬見人則伏矣)

卵[穀-禾+卵](上落管反玉篇鳥卵也說文云無乳生[穀-禾+卵]者曰卵也下苦角反切韻云鳥卵[穀-禾+卵]也說文云從卵[穀-禾]聲[穀-禾]音同上有本作聲甚乖于義)

貓貍(上莫交反詩云有貓似虎切韻云捕鼠獸也下力之反切韻云野貍也爾雅曰貙似貍郭注云貙虎類也大如貓文如貍也二字皆從豸經文從犬作貓貍非正字也)

礠石(上疾之反切韻礠石可以引針也)

延齡(上似然反爾雅曰永承引延長也下歷丁反廣雅曰齡年也禮記云古者謂年為齡)

滲漏(上所禁反水潛沒也下盧候反字書云漏落也又刻漏以銅盤盛水滴漏百刻以定晝夜也)

　　新花嚴經卷第三十七

金屑(上金字說文曰五色金也黃為長久薶不生百煉不輕從革不違西方之行生于土從土今左右注像金在土中形今聲下先結反切韻盡也清也不安皃按經意合作糏粖之糏)

三摩缽底(梵語也此云等至琳菀二法師云謂由加行伏沉掉力至其受位身心安和也亦云等持謂平等持心也)

法螺(下盧和反俗字也正作蠃說文介蟲也經作[豕/蟲]音禮皆非法蠃字)

平坦(他袒反說文云坦安也廣雅云亦平也論語云君子坦蕩蕩是)

狹劣(上咸甲反顧野王曰狹迫隘下廣大也說文曰從阝匚夾聲也經文從犬作狹乃習犬馬也非經意下戀惙反考聲云弱也少力也會意字也古文作乎阝音[阜-(口/十)+(耜-耒)]匚音方夾音田)

　　新花嚴經卷第三十八

霈然(上普蓋反雨盛皃切韻云霶霈也說文從雨沛聲沛音同上)

　　新花嚴經卷第三十九

沮壞(上慈與反下懷瞆反前經第二十七卷已釋)

　　新花嚴經卷第四十

啖肉(上徒濫反又作啖切韻食[口*舀]也或作啖音徒敢反下肉字說文作肉像筋肉之形)

卉木(上輝貴反說文云百草總名從三屮作芔屮音丑列反屮如草初生之形并二屮為草音草四中為茻音莾今變芔從三十也)

燈炷(下朱遇反近代字也案陸氏釋文切韻許慎說文玉篇字林古今正字并無唯孫緬廣韻收在注字內)

　　新譯十地經卷第一(并經前記)

天竺(相承音竹準梵聲合音篤古云身毒或云賢豆新云印度皆訛轉也正云印特伽羅此翻為月也月有千名斯乃一稱西域記云良以彼土佛日既隱賢圣誕生相繼開悟導利群生如月照臨故以為名也)

疏勒國(梵語訛略也正云佉路數怛勒此翻為惡性國以其國人性多獷戾故或云彼國有佉路數怛勒山因山立稱也在北印度境也)

干陁羅(上音[虔-文+ㄆ]舊云健[馬*犬]羅此云持地昔此國多有得道圣賢住持其境不為他國侵害故也又云香氣邏謂此國多生香氣之花遍其國內以為名也其國在中印度北北印度南境也)

迦濕彌羅(或云迦葉蜜羅舊云罽賓訛略也此翻為阿誰入謂此國未建時有大龍池人莫敢近其后有羅漢見地形勝宜人居止從龍乞容一膝地時龍許之羅漢變身漸大膝滿龍池龍以言信舍之而去羅漢復以神力干竭其水遂建城郭眾人咸言我等不因圣師阿誰得入故因此語乃立國名其國北印度境也)

披緇(上敷羈反說文云開也散也或作帔襜也巾也又作被音平義反服也加也衣也今合從后作下側持反說文云緇黑色繒也論語云涅乎不緇注云涅謂黑泥可以染皂者也涅音奴結反從水日炙土也)

鄔波[亭*也]耶(鄔烏古反[亭*也]亭也反正梵語也舊云郁波弟耶此云近誦謂以弟子年小不離于師常近隨逐受經而誦也或翻為親教龜茲于闐等國訛云和阇或云鶻社今云和上本非梵語亦非唐言蓋[卄/公/心]右諸國訛轉音耳也)

蒙鞮(下都奚反非正梵語蓋罽賓國寺名也未詳翻對案鞮字履屬也)

拗怒(上于六反博雅云止也說文云從手幼聲又音于綾反今不取下乃故反字書恚也切韻嗔也又音弩亦嗔目皃也)

僅全(上渠靳反切韻云能也少也顧野王云僅才也下正作全音疾緣反韻英云完也說文云具也從工集會意字也集才入反三合之形也)

那爛陀(或云娜那爛多西域寺名也此云施無猒西域記云歷代帝王共建合為一寺東辟其門常供千僧自興建已來未有一人犯間疑者故五印度境舍施無猒因以為名也在中印度境)

泠泠(郎丁反序中人名不求字義)

提堤犀魚(次都奚反三音西非印度言龜茲語也此云蓮花精進彼國三藏法師名也)

郭昕(下許斤反人名也案字日欲出也釋名云昕者忻也言皎日將出萬物忻然也)

滴霤(上都歷反切韻云水滴也說文云涯也從水滴省聲也下力救反案滴霤合作溜說文云水溜也字書云小流也今作霤說文云霤神名也非此用)

程鍔(上直貞反人姓也本自顓頊重黎之后周宣王時程伯休甫入為大司馬封于程后以為氏也下五各反人名也案字劍口端也說文云從金咢聲也咢音同上)

所赍(下祖西反考聲云持物行也韻英云送也切韻云付也遺也說文從貝齊聲也俗作赍訓同非正字也)

煉冶(上音郎甸反又作煉說文云銷金也從金柬聲柬音揀從束八下羊者反切韻銷金也尹子曰[山/蟲]尤作冶說文從冰音冰臺音怡考聲云冰熱則冶遇寒則疑也)

悅豫(上余雪反爾雅曰悅懌服也切韻喜樂也說文云從心說省聲下羊恕反爾雅曰愉豫愷康樂也又曰豫安也玉篇逸豫也說文云從象予聲也)

　　新譯十地經卷第二

珂貝(上恪何反玉篇珂螺屬也出于海者其白如雪所以纓馬膺也下博蓋反亦珂類也爾雅曰貝居陸[貝*焱]在水者蜬郭注云水陸異名貝中肉如科斗但有頭尾耳說文貝像形案貝古者用以市物也故財貨買賣之流皆從貝也[貝*焱]音標蜬音含也)

璧玉(上必益反爾雅云肉倍好謂之璧璧大六寸謂之瑄郭注云肉邊也好孔也白虎通曰外圓像天內孔方法地君執為信以祭天也下語欲反爾雅曰以玉者謂之圭禮記曰執玉不趨舜典曰修五禮五玉孔注云五等諸[仁-二+戾]各執其玉白虎通云玉像君子之德燥不輕濕不重也說文云玉有五德)

資糧(上即夷反玉篇助也考聲取也切韻資亦貨財也說文從貝次聲也下呂張反亦作糧說文云糧儲也切韻云倉糧也爾雅曰粻糧也郭注今江東通呼糧為粻)

粗獷(上倉孤反切韻疏也大也字統云鹿之性相背而食虞人獸害之故從三鹿俗省作粗義同下古猛反切韻大也字書云猛也說文云從犬廣聲又音俱永反)

蜇螫(上陟列反字書云蝎蜇蜂蠆毒也古文作虻下商只反切韻蟲行毒也云地有螫毒不可觸其尾考聲云螫噬也嚙也古文作蠚)

磣剌(上楚錦反又作墋說文云土石砂參也經文作磣非下郎遏反上言磣下剌令作糲切韻云[夕/鹿]也米之脫粟者也作此剌字[石*辛]也戾也非磣糲義也)

捺落迦(梵語也或云那落迦此云苦器或云苦具即治罰罪人之器具地獄總名也故俱舍論云此下過二萬無間深廣同上七捺落迦八增皆十六)

湍馳(上他端反說文云淺水流沙上也字書云疾瀨也音落大反下直離反玉篇云馳逐也字書云馳騖也說文疾也從馬池省聲也)

淪溺(上力迍反字書沈也沒也爾雅曰小波為淪郭注云謂蕰淪也下乃歷反切韻云溺水也說文沒也從水弱聲也古文作[仁-二+水]云人墮水也)

灘渚(上他單反玉篇云河灘也爾雅曰太歲在申曰涒灘下章與反爾雅云水中可居者曰洲小洲日渚小渚曰沚又作陼音同上沚音止)

　　新譯十地經卷第三

捫摸(上莫盆反毛詩傳曰捫持也韻詮云捫搎也下音莫說文云摸[打-丁+索]也案捫搎摸[打-丁+索]猶摩挲也搎音孫[打-丁+索]音索挲音娑)

蚊蚋(上音文莊子云蟭螟巢于蚊眉下而稅反小蚊蚋說文云秦人謂之蚋楚人謂之蚊通俗文云蜎化為蚋也蜎音血緣反又作蚉蚋二形)

[蜣-兒+(鬼-((白-日)/田))]螂(上去羊反下呂張反爾雅釋蟲云蛣[蜣-兒+(鬼-((白-日)/田))][蜣-兒+(鬼-((白-日)/田))]螂郭璞注云黑甲蟲也啖糞土者)

策勵(上楚革反韻集云謀也籌也顧野王云馬撾也釋名曰策者教令于上驅策諸下也下力制反字書云兔也廣雅云勸勵也說文云力也從力厲形聲字厲音同上猛也列也又嚴整也)

慍暴(上于問反切韻云怒也論語云人不知而不慍何晏注云慍怒也凡人有所不知君子不怒下蒲報反五經音義云謂侵暴說文云從日共音拱水音別作暴經文從田恭作暴甚乖字義也)

　　新譯十地經卷第四

箭鏃(上子賤反郭璞注爾雅云竹箭篠也字書云竹高一丈節間三尺可為矢也下作屋反爾雅曰金鏃翦羽謂鍭郭注云今之錍箭是也篠音蘇鳥反錍音普兮反)

溟渤(上莫經反考聲云深也山海經云北海謂之溟說文云從水冥聲下蒲沒反玉篇渤澥也字書云海水渤渤然也)

厚膜(上胡口反切韻云重也廣也下音莫字統云皮內肉外謂之膜說文肉間[目*亥]膜也[目*亥]音古衰反)

纏裹(上直連反考聲云繞也束也說文云纏約也從糸廛聲下光火反考聲云包也說文云裹纏也從衣果聲也俗作畏訛略字也)

印璽(上正作[爪*(ㄗ@、)]釋名曰印信也因也封物因付信也下斯氏反蔡雍獨斷曰天子之璽以玉[螘-豆+蟲]虎劍古者諸侯共之月令曰秦以前諸侯鄉大夫皆曰璽自茲以降天子獨稱璽諸侯不敢用也傳璽譜云秦王子嬰上高祖傳國璽李斯所篆其文曰受命于天帝壽永昌也[螘-豆+蟲]音敕支反)

癲癎(上丁堅反廣雅云癲狂也毛詩箋云癲病也聲類云癲風病也或作瘨下音閑集訓云小兒癲病說文云風病也從疒間聲或作癇亦通)

蟲[屮/工/毋](上直躬反說文從三蟲音許鬼反并二蟲為[蟲*蟲]音昆爾雅曰有足謂之蟲無足謂之豸音文爾反今俗借蟲為蟲下徒沃反切韻痛也害也考聲云苦也說文云從屮作[屮/工/毋]屮音母列反)

咒詛(上又作祝詶二形音之受反說文云詶亦詛也下側據反古文作[樝-木+示]釋名云祝屬也以善惡之辭相屬著也詛謂使人行事阻限于言也說文云從言且聲音子余反經文從口作咀音才與反非)

眩瞖(上玄絹反賈注國語眩惑也蒼頡篇示之不明也說文云目無常主下于計反郭璞云瞖掩覆也考聲云目中瞖也說文云從目殹聲也音一奚反經文從羽作翳非眩瞖義也)

溉灌(上基懿反韻英云澆灌也說文溉示灌也顧野王云溉猶灌注也下古玩反切韻云漬也亦澆灌也二并形聲字)

號嘷(二字同音胡刀反上號爾雅曰舞號雩也說文哭也作唬同下嘷玉篇叫也說文作獋虎怒聲也亦作[囉-維+(((嘹-口)-小)-日+干)]字也)

喟嘆(上口愧反說文大息嘆聲又作[(扁-戶+├)*又]爾雅曰息也又音口恠反下他旦反切韻云嘆息也又作嘆傷也)

吁嗞(上況于反切韻疑恠之詞也下子之反切韻云嗞嗟憂聲也爾雅作咨云嗟咨[肆-聿+差]也郭注云今河北人云嗟嘆[肆-聿+差]音嗟)

　　新譯十地經卷第五

廁填(上初史反切韻廁間也下唐賢反宜作瑱字漢書訓纂云謂珠玉[猒/土]坐為飾也又音唐見反今經作填乃是填塞之填非間飾義)

瞬息(上式閏反說文云目動睫也考聲云目搖動也謂眸子轉也又作瞚眴義同下相即反藥證病源云凡人晝夜共一萬三千三百息一息有差即為病矣梵云阿那缽那此云出息入息也)

　　新譯十地經卷第六

[寤-吾+告]寤(上音教正作覺蒼頡篇云寐起也下吾故反說文覺而有信也寤亦晤也經文二字從穴作窹窹非也說文從[寐-未+夢]晤省)

開闡(上可哀反韻集云開辟也說文啟也從門幵聲從井作開俗用非正下昌善反玉篇亦開也揚也韻英明也教也)

遽務(上渠預反賈注國語云遽疾也玉篇云遽急也下亡遇反切韻事務也爾雅云騖務強也郭注云馳騖事務皆自免強也)

駛流(上所吏反蒼頡篇云駛速疾也從馬史聲也經文作駛音古穴反駃騠馬名非駛疾義下流字說文從水從[梳-木]音他忽反倒[巢-果+子]也[巢-果+子]音子經文作流非也古文又作[泳-永+不]騠音柱奚反良馬也生走乃母)

　　新譯十地經卷第七

那庾多(中羊主反梵語也或云那由他西域數名也案黃帝算經有二十三數自萬已去皆有上中下三等數也謂萬億兆京姟秭壤溝[澗-日+月]正載也下數十十變之中數百百變之上數億億變之案慧苑音義花嚴經阿僧祇品云一百洛叉為俱胝即當此億也俱胝俱胝為阿庾多即當此兆也阿庾多阿庾多為那由他即當此京也余皆準知配之)

幽邃(上于虬反切韻深也隱也爾雅曰幽深也說文從山[茲-卄]聲[茲-卄]音同上說文云微也下私醉反說文云邃深遠也古文又作[怡-臺+(隊-(阿-可))]音訓同)

羈系(上居宜反釋名云絡馬頭曰羈縻馬足曰絆下古詣反玉篇云系縛也又閉也)

誨誘(上荒外反韻英云訓也教也論語云誨人不倦也下與久論語云循循善誘人也玉篇云引導也切韻該也音古泫反泫胡詃反又教也說文從言秀形聲也)

　　新譯十地經卷第八

暉昱(上許歸反切韻曰光也又作輝輝皆同下余六反爾雅云昱明也切韻云光也說文從日立聲)

叆叇(上音愛下音逮廣雅曰叆叇翳薈也薈音烏外反謂云興盛也通俗文云云覆曰為叆叇也)

駭蹙(上閑揩反廣雅曰駭起也夫驚者其心必舉舉即起也說文從馬亥聲下子六反切韻云促近也說文云迫急也從戚足聲也)

　　新譯十地經卷第九

棽儷(上敕林反玉篇曰木枝而儷也說文木長儷也從林今聲下郎計反字統云伉儷也亦宏壯也棽又音森林二音今并不取)

摩[醠-央+兮](下又作醯同呼雞反梵語也具足應云摩醯首羅此云大自在也即色界主大自在天王是也)

鈿廁(上徒年反玉篇金花鈿也下初吏反切韻云閑下也說文云雜廁也)

　　十力經一卷

剎別(上案玉篇音初八反案經合作差字故經云種種欲樂勝解差別今云剎別恐因聲誤寫請諸高識再詳經意)

　　回向輪經一卷

資糧(上即夷反玉篇助也切韻云資亦貨財也下呂張反亦作糧案資糧謂諸大士欲趣菩提涅盤二轉依果先修福德智慧二種資糧也)

無怙(上亡夫反古文奇字作旡像天屈西北角也有本作旡音既非旡字也下胡古反爾雅曰怙恃也詩云無父何怙無母何恃)

忿恨(上正作忿音[敷-方+寸]粉反切韻怒也亦音[敷-方+寸]問反下胡艮反切韻恨怨也恚也)

并將(上音滿逈反正體并字也切篇比也說文云二人同立也下即羊反爾雅曰將送也考聲將大也助也說文云從[炙-火]寸爿聲也[炙-火]音肉爿音墻經文作捋俗字非正)

續一切經音義卷三續一切經音義卷第四

　　　　燕京崇仁寺沙門希麟集
    續音大乘本生心地觀經八卷  守護國界主陀羅尼經十卷  大乘瑜伽曼殊室利千臂千缽大教王經十卷

右三經二十八卷同此卷續音

　　大乘本生心地觀經(并序)

噫夫(上于其反切韻憶也考聲云恨聲也鄭注禮記云噫不寤之聲也下房無反考聲云語端之詞禮記曰夫為人子者又曰夫三年之喪又曰夫不舍晝夜皆語端也)

筌蹄(上七緣反考聲取魚竹器也亦籠屬也亦名魚笱莊子云筌者所以在魚得魚忘筌也下弟奚反莊生云蹄所以取兔得兔而忘蹄也從足帝聲玉篇作罤云兔網也)

逵路(上求危反爾雅曰九達謂之逵郭璞注云四道交出復有傍通下洛故反爾雅曰一達謂之道路郭注云謂長道也逵又作馗音訓同)

耆阇崛山(上音只次視遮反梵語訛略也正云姞粟馱羅矩吒此云鷲峰亦云鷲臺此山峰多棲鷲鳥又類高臺故以為名姞音巨乙反)

或裸(下古玩反詩云裸將于京論語云楴自既裸孔注云酌郁[彰-章+鬯]以裸太祖與灌同訓案經序云潛導之功或裸于理說文裸字從示音視神祇禱祝祭祀之類皆從示今序從衣作裸音華瓦反謂脫衣露體也智者詳之)

醴泉(上來啟反爾雅曰甘雨時降萬物以嘉謂之醴泉瑞應圖曰王者飲食純和則醴泉出飲之令人壽東觀漢記云光武中元元年醴泉出京師飲之痼疾皆愈說文從酉禮聲也)

醍醐(上徒奚反下戶姑反說文作[飢-幾+氐]糊二形云酪中出酥酥中清液也案本草治熱毒去眾風疾涼藥也)

　　大乘本生心地觀經卷第一

阿若憍陳如(上鳥葛反次如者反梵語訛略也應云阿若多憍陳那阿若多此云解也以初解法故先彰其名憍陳那是婆羅門姓那是男聲顯從其父故新翻經云解憍陳那是也)

阿史波室多(梵語也舊云阿濕縛此云馬勝羅漢名也)

澄澈(上直陸反字書澄水清也下直列反爾雅曰波澈也說文澈亦澄清也從水撤省聲)

薜舍(上蒲計反梵語或云毗舍又云吠舍西域四姓一也臣富多財通于高貴或[商/貝]旅博貨涉歷異邦畜積資財家藏珍寶或稱長者或封邑號者也)

戊達羅(上式句反亦梵語也舊云首陁訛略也此之一姓務于田業耕墾播植賦稅王臣多為民庶并是農夫寡于學問四姓之中最下也)

鸚鵡(上鳥耕反下音武下又作[母*鳥]同山海經云黃山有鳥青羽赤喙人舌能作人語名曰鸚鵡曲禮曰鸚鵡能言不離飛鳥)

蠶繭(上雜含反說文纴絲也從[蟲*蟲]朁聲經文作蝅蠶非或作蠶音天顯反蚯蚓之類甚乖字義下古典反說文從蟲糸[繭-(糸*蟲)]像繭蛾之形三啟經云譬如蠶作繭吐絲還自縛也經作[爾/蟲]非本字也)

蘇迷盧(舊云須彌或云彌樓皆訛也正云蘇迷盧此云妙高山琳引俱舍論云東面白銀北面黃金西面頗黎南面青琉璃大論云四寶所成曰妙出過眾山曰高亦名妙光謂以四色寶光明各異照世故名妙光出水八萬踰繕那量也)

瞻卜迦(舊云瞻卜正云瞻博迦舊翻為郁金花大論云黃色花也其樹高大花氣遠聞西國多有此樹也)

極爆(上極字說文從木亟聲亟從二人又口云人在天地之間所急者莫越手口二即天地也勹古人字又即手也下補教反說文爆灼也廣雅熱也考聲燒柴作聲火烈也韻英云火灹也韻詮火烈聲也)

胸臆(上香邕反說文胸膺也案胸亦臆也或作匈下應力反說文臆胸骨從肉意省聲也)

沉淪(上直林反玉篇沒也切韻大也濁也下劣迍反亦沒水波也爾雅曰小波為淪)

[(└@人)/目]龜(上武庚反切韻無目也文子曰師曠瞽[(└@人)/目]也字書云[(└@人)/目]無所見也下居追反說菀曰靈龜五色似金似玉背陰向陽上高像天下平法地大戴禮云甲蟲三百六十四神龜為之長爾雅曰一曰神龜也山海經云大苦山多三足龜)

　　大乘本生心地觀經卷第二

吮乳(上徐充反韻英云嗽也從口允聲經作咒草變字下儒主反切韻柔也酪屬也考聲[女*尒]汁曰乳說文從乙孚聲)

瀑漲(上薄報反爾雅曰瀑雨謂之涷郭注云江東呼夏月瀑雨為涷雨也涷音東下知亮反切韻大水滿也說文水盛也從水張形聲字也)

矛矟(上莫侯反呂氏春秋云蚩尤作矛考聲酋矛戈之類也說文矛長二丈建于兵車也有作鉾俗字下雙卓反博雅云矟亦矛也古今正字矟長丈八尺文字典說今之戟矟也有作槊[木*朔]皆非正字)

髓惱(上雖柴說文骨中脂也從骨隨省聲下能老反文字集略云頭中髓也說文[匕*(巢-果+(離-禸))]字從匕從囟囟音信小兒[土*(巢-果+(囗@乂))]會也從巛巛像發上謂相上著也今經作腦字或作[腮-田+(囟-乂+夕)][月*(止/(止*止))]腦[嗈-邑+(離-禸)][怡-臺+(止/(止*止))]五形皆訛謬字也)

　　大乘本生心地觀經卷第三

蚊[蠢-春+(└@人)](上勿汾反說文作蚊吳音閩嚙人飛蟲子經作蚉俗字下莫耕反聲類云似蠅而大說文云山澤草花中化生也亦生鹿身中形大者曰[蠢-春+(└@人)]小者曰[蟲*((天*天)/日)]音暫字也)

攢鎽(上在桓反切韻合也字統云攢聚也謂合聚一處也下敷容反韻集云劍刃也考聲鎽利也銳也從金峰聲也)

象蹋(上徐兩反爾雅曰南方之美者有梁山之犀象焉郭注云大獸也長鼻大耳三歲一乳或作[象-(豕-一)+(舄-臼)]下徒合反韻英云蹴也考聲足踐也經作踏音他合反著地行也非經意又作踏不成字也)

跏趺(上音加下音夫二字皆相承俗用也正作加跗二形鄭注儀禮云跗足上也顧野王云足面上也案金剛頂瑜伽儀云坐有二種謂全加半加結加坐即全加也加跗坐即半加也謂降魔吉祥等也如前已釋也)

船撥(上述緣反方言云自關而西謂舟為船說文船舟也從舟沿省聲下煩靺反考聲云縛竹木浮于水上集訓云木橃也或作筏栰俗謬也古作[舟*發]字)

萎悴(上于媯反韻英云萎蔫也說文從草萎聲言草委在地也下情醉反案萎悴宜作瘁顇爾雅云病也悴憂也經作悴俗字)

　　大乘本生心地觀經卷第四

螻蟻(上落候反郭注爾雅云蛖螻即螻蛄也說文螻蛄或即今石鼠也頭似兔尾有毛青黃色好田中食粟豆下又作螘或作[蠢-春+義]同魚綺反爾雅曰蚍蜉大螘小者螘字林云北燕謂蚍蜉為蟻也)

迦蘭陁(梵語也或云迦蘭多或云迦蘭鐸迦此云好聲鳥謂此竹林多棲此鳥故以為名在王舍城也)

貨鬻(上呼臥反切韻賄貨也字書云市財也亦賣也從貝化聲下余六反切韻鬻賣也爾雅曰鬻縻也說文作鬻從毓鬻省聲也)

廛肆(上直連反正體字也經文作[邱-丘+厘]或作[堐-圭+(里/八/土)][土*厘]二形皆訛案周禮云廛謂市中空地也考聲一畝半也韻英云居也下息利反爾雅曰肆故今也廣韻陳也放也亦作肆也)

貿易(上莫侯反爾雅曰貿賈市也考聲貿買也又交易也下音半益反謂交還貨易也說文從日勿聲也)

蔓延(上無怨反韻英蔓謂苽[瓜*夸]之苗也下延爾雅曰延長也延引也案蔓延如蔓草連延長引不絕也下延又作莚音余戰反廣雅云蔓長也莚遍也二字皆從草)

窻牖(上楚江反案說文作牕在墻曰牗在屋曰牕從片[(囟-乂+夕)/心]像交眼之形經中或作[阿-可+((囟-乂+夕)/心)]窓二形皆謬下由酒反說文穿壁以木交為牗從片戶甫聲[(囟-乂+夕)/心]音楚江反)

欻然(上輝律反[薩-產+辛]琮曰欻急也蒼頡篇猝起也說文吹起也從炎吹省會意字也下然字從肉犬灬灬音標火行皃也云犬逐其肉灬以然之亦會意字也)

蓬勃(上蒲公反亂也下蒲沒反勃盛也案如蓬草之亂盛也今經文作熢[火*孛]二形上音峰謂[仁-二+侯]望者夜火也字書無蓬音下[女*孛]煙起也若塵起作[土*孛]若香氣作馥若心逆者作悖若水廣浡非亂盛卒起皃也今合作蓬勃也)

牝馬(上頻忍反爾雅曰牝曰騇郭注云草馬名也魏志云教民畜[牛*孛]牛草馬也詩云騋牝三千也下馬字說文像形也頭尾四足王在其上也騇音舍騋音來)

槌胸(上直追反俗字也正作椎說文擊也從木隹聲下勖恭反說文膺也亦作匈字書云椎胸者悲恨之極自毀其身也)

　　大乘本生心地觀經卷第五

鉾矟(上正作矛音莫侯反下雙卓反前第二卷經中已訓釋訖)

霹靂(上普擊反下郎擊反說文曰霹靂析震戰也所擊輒破若攻戰也王充論衡云陰陽氣盛相擊之聲即迅雷也)

阿練若(或云阿練兒或云阿蘭若或云阿蘭那皆梵語訛轉耳正云阿蘭娘義譯云寂靜處或云無諍地所居不一或住砂磧山林壙野或冢間寒林皆出聚落一俱盧舍之外遠離喧噪之處也)

虎豹(上呼古反說文云山獸君山海經云幽都山多玄虎云豹淮南子云虎嘯則谷風生也下博教反郭注爾雅云豹似熊小頭庳腳黑白駁能[舌*氐]銅鐵竹骨等白色者別名貘音陌)

豺狼(上士諧反爾雅曰豺狗足郭注云腳似狗切韻狼屬也禮記云豺祭獸也下音郎爾雅曰牝獾牝狼說文似犬銳頭而白頰從犬良聲)

優曇(下徒含反梵語也或云烏曇應云優曇缽羅此云妙瑞花或云祥瑞花人間本無天妙花也或時一見)

　　大乘本生心地觀經卷第六

隙光(上綺戟反切韻閑也考聲壁孔也說文空閑皆曰隙從阜曰上下小也經文作隟或作隙皆非下古皇反爾雅曰光充也切韻明也大也顯也古作光字)

飛蛾(上芳非反韻英云翔也說文像鳥羽翻飛之形也下五何反說文蠶蛾也爾雅作[我/蟲]同正作[我/蟲]字也)

牝鹿(上頻忍反爾雅曰鹿牝麚牝麀其子麛案別雌雄辨子母也麚音加麀音于牛反麛音迷下鹿字正從比)

芳餌(上[敷-方+寸]亡反考聲芳草之香者也又美盛也下仍吏反韻英食也說文云粉餅也從食耳聲也)

墻壁(上疾良反說文垣也五版為堵釋名云墻障也所以自障蔽也從嗇爿聲經作[土*(圭/皿)][土*廧][土*(坐-工+皿)]皆非下比激反說文屋墻也釋名曰壁辟也謂辟御風寒也從土辟聲)

壞瓦(上芳杯反說文云未燒瓦器也下五寡反又作瓦像形也古考史曰夏時昆吾氏始作瓦也)

芭蕉(上霸麻反下即消王注楚詞云香草名也生交阯葉如席煮漬可紡績也不堅草也自外至內并無有實故經中多引為喻凈名云是身如芭蕉中無有堅是也)

蝦蟆(上胡家反下莫遐反切韻水蟲也又作蜝本草云蝦蟆一名蟾一名去[酋*黽]爾雅云鼁[酋*黽]蟾蜍郭云似蝦蟆居陸地淮南謂之去蚊音甫)

　　大乘本生心地觀經卷第七

洟唾(上他計反下他臥反說文鼻液曰洟從水夷聲也口津曰唾從口埵省聲經文作涕音他禮反說文目汁也涕泣悲聲也非洟埵義也)

　　大乘本生心地觀經卷第八

猿猴(上王元反爾雅作蝯云猱蝯善援郭注云便攀援也下音侯狝猴也從犬侯聲也)

埃坌(上烏開反說文細塵也從土矣聲下滿悶反考聲污也字書塵埃著物也)

青蠅(下余陵反考聲云飛蟲也鄭箋毛詩云蠅之為蟲污白色使黑喻佞人變亂善惡也又曰白圭之玷尚可磨也斯言之玷不可為也)

吠憚(真言中字也上借音微一反下音但不求字義)

　　守護國界主陀羅尼經卷第一

炳曜(上兵永反考聲明也說文煥明也從火[丙/一]形聲字下弋肖反韻英云日光也切韻照也又作耀耀二形光耀炫耀也)

沙鹵(上所加反爾雅曰渾沙出郭注云江東呼水中沙堆為潬西有沙州即嗚沙山也下郎古反爾雅曰鹵苦也郭注云謂苦地也案沙漠堿鹵之地也二字并合從水經文作砂乃砂石也作鹵乃鹵簿樂名引天子車駕者也并非沙鹵字也)

菡萏(上胡感反下單感反爾雅釋草云荷芙渠其花菡萏毛詩傳云未開曰芙容已開者菡萏說文菡從草函聲音含萏從草臽聲音陷經文作菡萏二形皆訛謬也)

羯邏(上居謁反下盧賀反梵語不求字義)

拊擊(上孚武反切韻拍也下古歷反切韻打也尚書舜典曰擊石拊石百獸率舞孔傳曰拊亦擊也二字并從手付毄皆聲也)

波濤(上博科反切韻云水波濤也爾雅曰大波為瀾小波為淪也說文從水波省聲下徒刀反考聲濤浪浪也說文三波曰濤從水壽省聲)

　　守護國界陀羅尼經卷第二

魁膾(上苦[(德-彳+王)-心+(衣-〦)]反孔注尚書云魁師也鄭注禮記云首也史記云壯夫也從斗鬼聲下瓌外反廣雅曰膾割也案魁膾者屠殺兇惡之師也從肉會聲也)

旋澓(上又作漩音似緣反考聲洄也爾雅曰旋復返也下符福反三蒼澓深也謂河海中洄旋之處從水復聲)

癡膜(上丑之反切韻癡愚也下幕各反切韻肉薄皮也考聲云皮內肉外曰膜從肉莫聲)

　　守護國界主陀羅尼經卷第三

叢林(上徂紅反孔注尚書云叢聚也字書云凡物之聚曰叢也說文草木聚生曰叢從[業-木+十]取聲音土角反下力金反玉篇木竦也說文并二木也)

莽字(上莫朗反說文上下草犬在中也經作莾俗字)

滌垢(上徒歷反切韻凈也玉篇除也考聲云洗滌也說文從水條聲也下古厚反韻英云塵也考聲染污也說文垢圿也從土后聲圿音姧八反)

怡[申*(乞-乙+易)](上與之反切韻和樂也爾雅曰怡懌悅欣樂也下丑亮反玉篇通[申*(乞-乙+易)]也韻英云達也脈經云膓為膓氣之府也從申膓省聲)

　　守護國界主陀羅尼經卷第四

諦聽(上都計反說文云諦審也從言帝聲下他定反考聲待也說文云審也字書謀也又聆也說文從[德-彳]耳壬聲也[德-彳]音得壬音他頂反謂以耳審得其聲也壬即聲又他丁反)

瀑流(上薄報反廣韻甚雨也爾雅云瀑雨謂之涷郭云江東呼夏月瀑雨為涷音東玉篇疾也從水暴聲下流字說文從水[梳-木][梳-木]他忽反倒書古文[巢-果+子]字[巢-果+子]音子經文作流非)

危險(上魚為反玉篇云隤也字書云殆也考聲亦險也字林云從人在厄上下虛撿反說文危阻也韻集云險難也又邪惡也從阜僉聲)

卉木(上許貴反七詩云卉木萋萋也傳云眾也爾雅云卉草郭注云百草惣名也說文從三屮作芔二屮為草也屮丑列反草本初生之形也草今為廾音草)

憍陳如(上舉喬反略梵語也具足云阿若多憍陣那阿若多此云解也謂最初悟解法故以彰其名憍陳那婆羅門姓也那是男聲顯從父得新譯經云解憍陣那是也)

多陀阿伽度(或云阿伽度梵語魯質也正云怛他誐多此云如來十號之中第一號也)

阿羅訶(下音呵梵語訛略也正云遏啰曷帝此云應供謂應受人天妙供故即十號之中第二號)

三藐三佛陀(藐本音莫角反為就梵語借音彌藥反正云三藐三沒馱三字去聲此云正等覺亦云正遍知即第三號也)

[王*尒]膳(上正作珍陟鄰反考聲貴也說文重也儒行云儒為席上之[王*尒]也下時戰反說文食具也周禮云膳夫上士二人掌王之膳方言云膳美食也從肉善聲或作饍俗字非)

　　守護國界主陀羅尼經卷第五

擐甲(上胡慣反說文云穿甲也案說文字林玉篇皆音胡慣反唯五經文字音義音古患反下古洽反說文兵器也音譜作鉀云鎧鉀也又辰名也爾雅太歲在甲曰閼蓬也)

遲緩(上直知反切韻久晚也爾雅曰遲遲徐也郭注云安徐也下胡管反切韻舒也爾雅曰綽綽爰爰緩也郭注云皆寬緩也說文從糸爰聲也)

奢摩他(梵語也此云止即持心定也)

毗缽舍那(亦梵語此云觀謂觀照惠也即定惠二名)

　　守護國界主陀羅尼經卷第六

謇澀(上九輦反說文謇吃也謂語難也或從言作[言*蹇]下色立反案澀字合從人作[仁-二+(澀-(泳-永))]字書云[言/(言*言)]澀語不正也今從水作澀說文水塞不通也非謇[仁-二+(澀-(泳-永))]義[言/(言*言)]音初音反)

[病-丙+斯]破(上先妻反說文病聲散也又作[斯/言]悲聲也經作嘶字書云馬鳴嘶也非[病-丙+斯]破義也)

熙怡(上許其反字書云和也切韻敬也養也爾雅曰緝熙光也下與之反爾雅曰怡悅也考聲和樂也說文從心臺臺音怡)

觱篥(上卑吉反下力質反本胡樂名也毛詩云一之曰觱發二之日篥烈傳云一之日周之正月也觱發寒風二之日殷之正月篥烈寒氣也經文作篳篥二字同說文從竹畢栗聲也)

鶴唳(上下各反說文鶴色白而喙長朱頂壽滿千歲神仙鳥也拘樸子曰鶴鳴九皋聲聞干天淮南子曰雞知將曉鶴知夜半是也說文從鳥隺聲隺音何各反云從冖隹隹鳥也鳥飛高至欲出于冖音癸營反下郎計反切韻鶴鳴也)

箏笛(上側莖反說文鼓弦筑身樂也本大瑟二十七弦秦人不義二子爭父之瑟各得十三弦因名為箏下徒歷反說文笛七孔俗云羗笛風俗通云笛滌也言滌去邪穢納正氣也)

蠃聲(上洛戈反切韻[蟲*半]屬也爾雅曰蠃小者蜬郭璞注云大者如斗出日南漲海中可為酒杯說文從蟲[嬴-女]聲俗作螺或有作蠡二形并音禮鹿案蠃本古樂器名也吹以和樂故經中多云蠃聲或云法蠃用表法聲普聞含識)

谷響(上古屋反切韻山谷也老子云谷神不死是為玄牝下虗兩反考聲云崖谷應聲也或作[鄉/占][鄉/言]向三形亦通也)

　　守護國界主陀羅尼經卷第七

藤蘿(上徒登反字書云藤似葛而蔓生玉篇云藟也音壘下洛何反爾雅曰唐蒙女蘿女蘿菟絲也韻英云蘿蔓也上藤字經文作蕂音詩證反乃苣蕂字胡麻別名也非藤蘿義苣音巨)

羖羊(上公戶反爾雅曰夏羊牡羭牝羖郭注云黑羖[羊*歷]也今人云牂羖也羭音羊朱反牂音子桑反羖或作[羊*古]同)

石礦(上常尺反釋名云山體曰石下古猛反切韻金玉璞也說文未煉金也從石廣聲有作[金*丱]紫[金*丱]藥名也經文從金廣作礦俗用字也)

鈴鐸(上郎丁反切韻鈴似鐘而小下徒洛反釋名云鐸度也謂號令之限度也謂金鈴鐵舌振以用武金鈴木舌振以興文教令案振以警悟群生表傳法語也)

驎陁(上良忍反下徒何反梵語也即赤色花名案字驎青驪馬名)

辯捷(上皮件反切韻引也理也字書辯惠也說文從言辡聲辡音辯下疾葉反韻英云速也勝也考聲疾也爾雅際接翜捷也郭注云捷謂接續也即經中詞無礙辯也)

　　守護國界主陀羅尼經卷第八

謇訥(上九[朁-日+車]反說文語吃也從言褰省聲或作[言*蹇]經文從足作蹇足跛也非此用下奴骨反字書亦謇也)

筏喻(上房越反方言曰[竺-二+孚]謂之箄箄謂之筏秦晉通語也案暫縛柴木水中運載者曰筏也又作撥[舟*發]箄音牌)

歌吹(上古俄反切韻歌謠也詩云我歌旦謠爾雅曰徒歌謂之謠下尺偽反爾雅曰徒吹謂之和說文作籥)

　　守護國界主陀羅尼經卷第九

巡狩(上祥倫反切韻遍也察也下舒救反韻英云狩獵也尚書曰二月東巡狩至于岱宗柴孔傳云諸侯為天子守土故巡行之順春先東巡次夏秋冬例然巡狩四岳然后歸告太廟)

孤煢(上古胡反考聲云獨也說文無父曰孤從子從觚省聲下葵營反考聲云孤單也文字典說無兄弟曰煢說文作[煢-(冗-幾)]從卂營省聲或從人作[仁-二+(煢-(冗-幾))]或省作焭皆通用字)

黿鼉(上魚袁反三蒼云似鱉而大也下徒何反山海經云江水足鼉郭璞注云似[蟲*折]蜴大者長丈有鱗彩皮可以為鼓詩云鼉鼓蓬蓬也字從黽音猛[(口*口)/田/一]音那聲也經文從龜作二字大謬字書無此黿鼉字)

株杌(上知虞反韻英木根也考聲木本也下五忽反切韻樹無枝也說文二字并從木朱兀聲)

糠[麥*弋](上又作糠同苦崗反說文米皮也下與職反切韻麥[麩-夫+弋]也即麥上[夕/鹿]皮也)

閥閱(上房越反下翼雪反考聲容受也字書云簡閱具其數自序功狀也史記云人呂功有五各明其等曰閥積閥曰閱說文二字并從門伐悅省聲也)

掏珠(上苦洽反切韻爪掏物也說文從手爪在臼上會意字下音朱即數珠也)

臘沓子(沓徒合反考聲合也說文從水音別與雜還字義同經文從水舊作沓或作沓誤書也案臘沓子者以五谷雜令一處用以加持如今俗言臘雜子也)

瓶缸(上薄經反字書云汲器也或作瓶下下江反切韻罌類也考聲云酒器說文從瓦作瓨古字也)

孽捙(上魚列反下七何反正梵語也此云去阿孽捙云不去捙或作搓)

啞啞而笑(上烏陌反顧野王云啞啞笑聲下私妙反說文大戴其竹君子樂然笑也經作[口*笑][口*美]笑皆非本字傳寫誤)

　　守護國界主陀羅尼經卷第十

旱澇(上胡笴反切韻雨少也字書陽極也從日干聲下郎到反切韻淹又水澇也或作潦字亦同又音老)

饑饉(上居疑反下巨靳反爾雅曰谷不熟為饑蔬不熟為饉郭注五谷不成也凡草菜可食者通名為蔬又云仍饑為薦郭注連歲不熟)

雷霆(上魯[廷-壬+(同-(一/口)+巳)]反切韻雷電也易曰天雷無妄也論衡云陰陽氣系成聲古文作靁下特丁反考聲云疾雷也字書迅雷也)

篡奪(上初患反字書纂亦奪也韻英殺也說文從ㄙ箕聲ㄙ音私箕音算云奪其君位事不敢公私而箕也下奪字說文正作奪強取也云手持一鳥大鳥在上[大/隻]去也從寸亦通無從木者)

逃竄(上徒刀反字書云走也避也切韻亡也亦竄也下七亂反考聲藏也說文云鼠在穴中則為竄矣也)

椰子(上以嗟反切韻果木名也出交州其葉背面相類案食之止渴)

仆面(上滿北反爾雅曰斃仆也郭注云謂前覆也亦作踣案仆面謂面覆于地也)

[舌*也]唇(上神氏反切韻以舌取物也說文作舓俗又作舐訓同下食倫反切韻口唇也字書亦作[口*脣]字也)

拳手(上巨圓反廣雅曰拳奉持也切韻屈手也從手卷省聲經文從足作踡字書云踡局行不進也非拳手義)

咀沫(上慈呂反切韻咀嚼也字林咀嚙也亦作齟蒼頡篇咀噍也下莫割反即水沫也案咀沫即口中廷沫也)

　　大乘瑜伽千缽文殊大教王經卷第一

阿阇梨(梵語也或云阿遮梨或云阿左[黍-禾+利]此云軌范師謂以軌則儀范依法教授弟子)

和尚(正梵語[打-丁+鳥]波地耶此云近讀謂此尊師為弟子親近習讀者也舊翻為親教良以彼土流俗云殟社此方訛轉謂之和尚相承既久翻譯之者順方俗云)

摩[醠-央+兮]首羅(梵語訛也正云么[醠-央+兮]濕伐羅也么[醠-央+兮]此云大也濕伐啰此云自在天也即大自在天王也謂此天王于大千界中得白在故)

蠢動(上尺允反亦動也爾雅曰蠢震動也郭注云皆搖動貌又曰蠢作也即動作也說文云動也從[蟲*蟲]春聲會意字[蟲*蟲]音昆也)

屠兒(上達胡反考聲屠殺也說文屠刳分割牲肉也下汝移反正從兇幾上音信[阿-可+(巢-果+(離-禸))]會也下音人云[阿-可+(巢-果+(離-禸))]會未合人以承之)

魁膾(上苦回反切韻帥也首也下古外反說文割也切肉也細切為膾或作儈音與膾同市人合也非此所用也)

田獵(上徒年反正作畋白虎通云畋為田除害故曰畋獵如經文作田非案字書作畋古者肉食取禽獸曰畋下良涉反爾雅獵虎也郭注云凌獵暴虐也從犬[臘-月]聲也)

漁捕(上語居反說文漁捕魚也尸子曰燧人之世天下多水故教人漁古文作[敲-高+(虎-兒+魚)]亦捕也或作[敲-高+魚]謂[敲-高+魚]獵也下薄故反切韻捉也)

馳驢(上徒何反說文駱馳胡地獸也背有肉鞍負重千斤日行三百里能知水泉所在下力居反切韻畜也釋名云驢盧也取其盧盧之聲也從馬盧形聲字)

豬狗(上又作豬爾雅曰豕子豬也郭注云今亦曰[(雪-雨)/(土*失*匕)]江東呼狶禮記檀弓注云南方謂豬為都字從豕都省聲下古厚反切韻犬也爾雅云犬未成毫狗也從犬句形聲字)

喑痖(上飲今反說文不能言也喑猶無聲也下烏賈反考聲云不能言也痖人雖有聲無詞也古今正字痖喑也從疒亞聲疒女厄反)

熙怡(上虛饑反字統云熙和也考聲云美也從灬[(廠-一)*臣*巳]聲也[(廠-一)*臣*巳]音同上灬必遙反有作[烈-列+((冰-水)*臣*巳)]熙二形皆非下以之反考聲怡喜悅也說文云和也從心臺聲臺音以之反)

嗢缽羅(上烏骨反舊云優缽羅或云漚缽羅此譯云青蓮花其花最大最香人間全無出大雪山無熱池中)

芬陀利(或云奔茶利皆訛正云奔[奴/糸]里迦此云白色蓮花也人間無亦出彼池)

缽頭摩(或云波頭摩或云缽弩摩亦云缽特摩皆訛應云缽納么此云紅色蓮花上者人間雖有不及彼池出者)

俱物頭(或云拘牟頭亦云拘摩那梵音輕重也正云俱某陀此云赤蓮花亦出彼池人間希少)

　　大乘瑜伽千缽文殊大教王經卷第二

颰陀(土蒲缽反梵語也古或云跋和正云跋捺羅此翻為賢也或云賢善)

殑伽(上疑等反下魚佉反梵語也舊云恒河是也即無熱惱大池流出四河南面一也旋流一匝流入南海者涅盤經中恒河女神也案殑伽河神名因神彰名也慧菀慧琳皆作此說)

　　大乘瑜伽千缽文殊大教王經卷第三

糝[幌-光+月]地(上乘感反次音冒梵語也舊云三菩提此云正等覺也)

葂憾(上借音無遠反下胡感反梵音秘密不可翻傳也)

　　大乘瑜伽千缽文殊大教王經卷第四

嘊喍(上五佳反下音柴犬斗也玉篇犬相啀也埤蒼云相啀拒也玉篇作齜[齒*宜]褰唇露齒之貌也)

嘷吠(上胡刀反古文作獋說文玉篇咆吠犬鳴也切韻熊虎聲也經文作號悲哭聲非嘷吠義)

腐爛(上房武反切韻敗也字書臭也考聲朽也下郎肝反切韻火熟也從火闌聲)

卜筮(上博木反尚書云我卜河朔孔傳曰卜必先墨畫龜然后灼之兆順食墨吉也下時制反說文蓍曰筮決也世本云巫咸作筮故從竹從巫也)

繽紛(上疋仁反玉篇繽繽往來貌或盛也又眾也下孚云反玉篇紛亂廣雅繽繽眾也紛紛亂也謂眾多亂下也經文從草作[卄/(實-毌+尸)]音[實-毌+尸]乃[卄/(麩-夫+生)][實-毌+尸]字五月管名也作芬草芳盛也二字皆非也)

　　大乘瑜伽千缽文殊大教王經卷第五

毗盧遮那(梵語訛也應云吠嚕左曩舊譯云光明遍照新翻為大日如來云如大日輪無幽不燭也)

阿閦(下又作閦同初六反梵語不妙古云阿插一也應云惡蒭此云無動即東方佛名也)

懶惰(上亦作[娕*頁]同勒坦反下又作墯同徒臥反考聲云不勤也說文不敬也并從心賴隋聲也)

[榩-文+ㄆ]椎(上渠焉反爾雅曰椹謂之[榩-文+ㄆ]郭注云斫木櫍也下直追反說文擊也從木隹聲經文作楗槌或作揵稚梵語薜吒迦此云所打即或銅或木擊以警眾也)

揀擇(上奸眼反文字集略云揀選也亦擇也從手柬聲說文柬字從八在束中下音澤切韻擇亦揀也從手澤省聲也)

　　大乘瑜伽千缽文殊大教王經卷第六

瑩明(上烏定反顧野王云瑩飾也考聲瑩光也亦明也或從金作鎣訓同明或作明又作明同)

纏縛(上直連反俗又作纏切韻繞也考聲纏亦縛也又音直戰反下符約反切韻系也字書縛亦纏也三啟經云如蠶作繭吐絲自縛也從糸博省聲也經作縛也爾雅云十羽謂之縛書誤也)

諂諛(上丑琰反又作讇切韻諛也論語云非其鬼而祭之者諂也鄭注云諂媚求其福下以朱反說文諛亦諂也從言臾聲經文單作乃須臾字也)

休廢(上許尤云切韻善也美也考聲息也說文從人倚木息也下芳肺反爾雅曰廢舍也郭注云舍放置也切韻止也經文作廢廢病也非休止義)

　　大乘瑜伽千缽文殊大教王經卷第七

爾焰(梵語也此云所知花嚴七十七云過爾焰海也菀法師釋云謂智所知境非預識境共轉也)

秉顯(上兵永反爾雅曰秉拱執也說文云手持一禾曰秉下呼典反說文玉篇字林并云光也明也案經云五智秉顯宜作炳或作昞字未詳秉顯義)

　　大乘瑜伽千缽文殊大教王經卷第八

濟拔(上子計反切韻惠也定也爾雅曰濟渡也濟成也濟益也郭注云廣異訓各隨事為義下蒲八反切韻擢也又盡也從手犮聲)

　　大乘瑜伽千缽文殊大教王經卷第九

逼迮(上彼力反切韻逼迫也考聲云逼近也下側伯反玉篇狹也亦迫也或作窄亦同)

登入(上都勝反爾雅曰躋登升也切韻進也禮記月令禾乃登即成也)

　　大乘瑜伽千缽文殊大教王經卷第十

裸形(上華瓦反本音郎果反為避俗諱作上音顧野王云脫衣露袒也說文從衣果聲案坼衣半上半下果在中即為裹并衣在一邊即為裸會意字也經文從示作裸音灌非此用也)

祠祭(上似茲反爾雅曰春祭曰祠郭注曰祠之言飤也下子例反切韻享薦也論語云祭神如神在如前花嚴經第十二已釋)

廝破(上息妻反切韻病聲散也考聲云聲嗄也經作嘶馬嘶嗚也非破義)

綟急(上練結反切韻云小結也字書拗綟也與捩意同下急字從人手心也云人之急者心之與手[夕-、]古人字彐古手字會意也)

詆債(上又作詃同都禮反切韻呰也[言*互]亦訶也考聲欺也毀也下側懈反切韻征財也從人責聲)

拘賖梨子(具足應云未伽梨拘賖梨子末伽梨是姓拘賖是母名也此外道計苦樂不由因即自然外道)

毗羅[月*互]子(具足應云毗羅[月*互]子珊阇邪毗羅胘母名也珊阇邪此云等勝此外道不須修道經八萬劫自盡生死如轉縷丸也)

鳩馱迦旃延(具足應云迦羅鳩馱迦旃延迦羅鳩馱此云黑領迦旃延姓也此外道應物而起人若問有答有若問無答無也)

富蘭那迦葉(富蘭那此云滿也迦葉姓也此云龜氏此外道計無因也)

尼乾陀若提子(尼干陁此云無繼若堤母名亦云親友母名親友也此外道計苦未有定因要必須受非道能斷)

阿耆陁翅舍欽婆羅(阿耆陁此云無勝翅舍欽婆羅此衣名此外道以人發為衣五熱炙身也)

續一切經音義卷第四續一切經音義卷第五

　　　　燕京崇仁寺沙門希麟集
    續音新譯仁王護國般若波羅蜜多經二卷  大威力烏樞瑟摩明王經三卷  金剛頂真實大教王經三卷  金剛頂修習毗盧遮那三摩地法一卷  金剛恐怖最勝心明王經一卷  不動使者陀羅尼秘密法一卷  普遍智藏般若波羅蜜多心經一卷  觀自在多羅菩薩經一卷  一字奇特佛頂經三卷  阿利多羅阿嚕力經一卷  金剛頂瑜伽文殊師利菩薩經一卷  底哩三昧耶不動使者念誦經一卷  大方廣觀世音菩薩受記經一卷  菩提場所說一字頂輪王經五卷  十一面觀自在菩薩秘密儀軌經三卷(合一卷)  出生無邊門陀羅尼經一卷  大吉祥天女無垢大乘經一卷  大吉祥天女十二名號經一卷  一切如來金剛壽命陀羅尼經一卷  金剛頂瑜伽十八會指歸一卷  瑜伽念珠經一卷  普賢行愿贊一卷  大集地藏菩薩問法身贊一卷  金剛頂理趣般若經一卷

右二十四經三十七卷同此卷續音

　　新譯仁王護國般若波羅蜜多經卷上(并序)

皇矣(毛詩傳曰皇大也匡也爾雅曰皇匡王正也下于紀反說文語已詞也從ㄙ古文已字矢聲也ㄙ音以)

綿絡(上彌編反切韻微也歷也下音洛說文織絡亦[絅-口+又]羅也從糸各聲)

羅罩(上魯句反爾雅云鳥[(ㄇ@人)/古]謂之羅下竹教反說文捕魚器也方言籠罩也說文羅罩二字并合從岡作也)

泳沫(上音詠爾雅曰泳游也郭注云潛游水底也下滿缽反考聲沫止也水上浮沫也又終也杪也二字形聲也杪音亡沼反)

五始(案三五歷記云氣像未分謂之太易元氣始萠謂之太初也氣像之端謂之太始形變有質謂之太素也質形已具謂之太極也斯為五始也)

徹枕(上纏列反字書云徹去也除也考聲抽也說文通也從彳攴育聲也下之荏反韻詮云枕所以承頭也從木冘聲冘音淫彳音丑尺攴音普十反)

遏[寇-(敲-高)+ㄆ](上安葛反蒼頡篇云遏遮也毛詩傳曰遏止也尚書云遏絕也下口構反考聲寇賊也韻詮云盛多也說文暴也字書寶字從攴完)

著星辰(上張盧反周易曰玄像著明莫大乎日月也禮記云著而莫息者天也著而不動者地也又曰著明也立也成也古今正字從草署省聲下星字古文作曐說文云萬物之精上為列宿也又星即五星[跳-兆+(廠@黑)]行二十八宿也案七曜天文經云紫微太微于市三垣及列宿中外官惣一千四百六十四星應占用者辰即北辰也論語云為政以德譬如北辰也)

緬尋(上綿典反賈注國語反緬思也說文微絲也從糸面聲下徐林反字書常也考聲覓也逐也字從彐音手從口工寸會意也)

[壴*咨]夫(上于記反考聲云[壹*咨]哀痛聲也入發嘆詞也從壴次口作[壹*咨]今序中從心作懿俗用字下夫音扶壴音竹句反)

波斯(波斯匿王名梵語略也正云缽羅犀那逝多此云勝軍即請佛說內護外護之請主)

永袪(下去魚反考聲云袪袖也集訓舉也韓詩云袪去也說文從衣去聲)

乃津(上奴改反古文乃字也亦語詞也下井寅反鄭注周禮云津潤也爾雅曰津梁也廣雅亦津濟也)

緹油(上弟矣反鄭注周禮云綠色繒也又云淺紅也說文帛赤黃色也下油謂絹油也古人用色絹油以書記事也)

大輅(下洛故反白虎通云天子大輅也字書古者椎輪今飾之華麗也大戴禮云古之車輅蓋圓像天二十八轑以像二十八宿[車*尒]方像地三十輻像日月之數仰則觀天文俯則察地理前視睹鑾和之聲側視觀四時之運也釋名云天子所乘曰輅也以金玉象隨飾名之也)

[按-女+(火/又)]綴(上色鄒反考聲云[按-女+(火/又)]求也索也下追衛反賈注國語云綴連也切韻續也說文從糸叕聲也叕音陟劣反)

褰裳(上去干反考聲云摳衣也爾雅曰深則厲淺則揭揭者揭衣也郭注云謂褰裳也揭音去謁反下市羊反字書上曰衣下曰裳也)

沃朕(上烏谷反尚書曰啟乃心沃朕心賈注國語云沃美也廣雅曰沃清也說文沃溉灌也下朕字爾雅曰朕予言我也案古者貴賤同稱自秦始皇唯天子獨稱朕也)

襲予(上尋立反廣雅襲反也司馬彪注莊子云襲入也郭注爾雅云襲重也下以諸反爾雅曰予我也)

之籟(下洛大反廣雅曰籟簫也大者二十四管長尺四十小者十六管長尺二寸有二底說文云三孔簫也從竹賴聲也)

欒棘(上盧桓反禮記天子墓樹松諸侯柏大夫欒士楊說文欒木似欄從木鸞省聲下矜力反毛詩傳曰棘酸棗也郭注爾雅云顛棘葉細有刺說文似棗叢生從二束廣雅云棘箴也東音刺)

弼我(上貧蜜反孔注尚書云弼輔也爾雅曰弼崇重也尚書大傳云天子方四鄰左輔右弼前疑后承廣雅弼備也大戴禮云潔廉而切直匡過而諫邪謂之弼也說文云字從弜音巨支反從西音添念反或從攴作[弓*弓*ㄆ]或作[弓*((丙*丙)/一)]字皆古文也)

良賁(下彼義反韻英微也卦名也易云賁亨小利利有攸往案良賁即助譯此仁王經僧名也)

常[褒-保+公](下公穩反即翰林學士姓名也)

握槧(下才敢七艷二反釋名云槧版也長二尺韻詮云以版為書記也說文牘樸也從木斬聲集訓云削版而記事者也又音僉字)

邃賾(上雖醉反王逸注楚詞云邃深也下柴革反劉獻注周易云賾者幽深之稱也說文從[(廠-一)*臣]責聲也[(廠-一)*臣]音夷序文作顊賾俱非)

較然(上音角考聲略也廣雅明也爾雅直也尚書大傳較其志見其事太玄經云君子小人之道較然見矣漢書云較然易知也)

鉤[宋-木+索](下所革反說文入家搜也從宀索聲考聲云取也求也今俗省去宀但從市從糸作索也宀音彌仙反)

躡金(上黏輒反方言云躡登也廣雅履也說文蹈也從足聶聲也聶音同上)

惋撫(上烏貫反考聲云嘆恨也桂菀珠叢云驚嘆而藏于心也下芳武反爾雅曰撫者掩也拍也)

旃蒙歲(上之然反爾雅曰太歲在乙日旃蒙在巳日太荒落案唐帝年歷云代宗皇帝廣德三年甲辰改永泰元年二年乙巳即旃蒙歲也到今統和五年丁亥得二百二十三年矣)

木槿榮月(次巾隱反爾雅曰椵木槿也郭注云似李樹孫炎疏云花如蜀葵紫色朝生夕殞也此花夏五月方榮盛也仁王般若念誦儀軌前記云夏四月于南桃園乃譯此經)

鷲峰(舊云耆阇崛山正梵云姞栗馱羅矩吒此云鷲峰或云鷲臺此山峰上多棲鷲鳥又類高臺故也在王舍城側說此經處也姞音巨乙反)

室羅筏(舊云舍衛國正云室羅筏悉底此云好道或云聞物即波斯匿王所治之境也)

技藝(上渠綺反考聲能也集訓技亦藝也又工巧也從手支或從人作伎俗用也經文從女作妓女樂也非技藝字下魚祭反切韻才能也論語云游于藝也何注云六藝也謂禮樂書數射御也)

比丘(梵語不正也應云苾蒭此云怖魔一乞士二凈命三凈戒四破惡五也具此五義故存梵語不譯也)

比丘尼(五義如前尼即女聲)

優婆塞(古梵語也正云鄥波索迦鄥波此云近也迦此云事也索是男聲即近事男也謂受丑戒親近承事于三寶者也)

優婆夷(正云鄥波斯迦鄥波迦如前釋斯是女聲呼也)

贍部洲(上時染反梵語也此大地之惣名古譯或云譫浮或云琰浮或去閻浮提或云琰浮利正云[弓*替]謨立世阿毗曇論云有贍部樹生此洲北邊泥民陀羅河南岸正當洲之中心北臨水上于此樹下水底有贍部黃金樹因金而得名洲因樹而立號故名憺部洲譫音之[蕓/木]反[弓*替]音蠶覽反)

那庾多(中音以主反梵語或云那由他西域數名也此土憶)

　　新譯仁王護國般若波羅蜜多經卷下

杻械(上敕久反下胡戒反玉篇桎梏也穿木為也在手曰杻在足曰械也二字從木丑戒皆聲也)

枷鎖(上音加考聲梏也穿木為孔加于頸也囚系罪人之具下乘果反以鐵為索縻系罪人也)

檢系(上居儼反廣雅曰檢匣也括也謂括束不得開露也又察也謂察錄系縛也從木僉聲)

摩訶迦羅(梵語也摩訶此云大迦羅此云黑經云摩訶迦羅大黑天神唐梵雙舉也此神青黑云色壽無量歲八臂各執異仗貫穿髑髏以為瓔珞作大忿怒形足下有地神女天以兩手承足者也)

瘡疣(上惻莊反韻英云瘡痍也或作創古文作[利-禾+刃]下有憂反蒼頡篇疣病也或作肬亦通古文或作[病-丙+又]也)

日月失度(下徒故反案青岑子云日太陽之精一歲一周天月太陰之精一月一周天金匱經云月主憂患日主福德故月為刑奇日為德奇常以冬至日在斗二十一度四分度之一春分之日在[((嘹-口)-小)-日+圭]十四度夏至之日在東井二十六度秋分之日在角二度四分度之一差此則為失度也)

搏蝕(上補各反說文云擊也下音食釋名云月虧則蝕稍稍侵虧如蟲食草木葉也九曜五行歷云羅[目*候]一名蝕神頭常隱不見逢日月則蝕又日月同色月掩日日蝕又云日沖大如日日光不照謂之暗虗值月則月蝕也)

彗星(上隨銳反考聲妖星也爾雅曰彗星為欃槍郭璞注云亦謂之孛星言其形孛孛似掃彗或云掃星或云孛星或云攙槍星或云彗星也)

木星(五星行藏歷云木之精也其色青其性仁順度行則為福逆行所守則為災十二年一周天凡八十三年七十六終而七周天)

火星(火之精也色赤其性禮執法之像也履道而明則民安國泰失度緊小則中外兵[(坐-土+(大/亡))-(人*人)+(口*口)]大抵二年一周天七百八十日一見伏凡七十九年三十七終而四十二周天)

金星(太白金之精其色白其性勇將軍之象一年一周天見二百四十四日初夕見西方其行稍急日行一度少半漸遲二百四十九度乃留八日逆行十日夕伏十二日遂晨見東方大抵八年五終五度夕見五度晨見)

水星(水之精其色黑其性智四時皆出入光明潤澤則國禮民樂不爾則水旱作[海-母+小]常以四仲見一年一周天去日極遠不過二十六度故人多不見凡三十三年一百四終七十四度晨見二十六度應見不見)

土星(土之精其色黃其性信女主象也順軌光明有福亂行變色赤白天下有兵其行最遲二十九年半一周天三百七十八日一伏凡五十九年十七終而再周天初見東方也)

泛漲(土芳梵反賈注國語云泛浮也毛詩傳云泛流皃說文從凡作泛下張亮反考聲云水增大砂岸崩摧入水曰漲從水張聲俗音上聲非也)

亢陽(上康浪反考聲極也字書高也切韻旱也易曰上九亢龍有悔謂陽極也)

降澍(下朱戍反集訓云時雨所灌澍潤生萬物也經文作霔字書并無筆受者率意妄作也)

[木*函]盛(上遐嚴反考聲云木匧也或作椷經文作函俗字本函谷關名下音成說文曰黍稷在器從皿成聲也)

記籍(上居吏反釋名曰記識也從言已聲下秦昔反切韻簿籍也尚書序曰造書契以代結繩之政由是文籍生馬)

　　大威力烏樞瑟摩明王經卷上

摩醯首羅(正梵語應云么系濕嚩啰此云大自在也即色界天主于大千界得自在故)

逶迤(上于為反切韻雅也行皃也下弋支反切韻溢也漢書云水曲案逶迤迃曲邪行皃下又音達羅反訓同上)

烏樞瑟摩(次音昌朱反梵語也或云烏蒭沙摩此云穢跡舊翻為不凈潔皆謬新翻為除穢忿怒尊也案瑜伽依二種輪現身攝化一教令輪現端嚴身二威怒輪現極怖身為調難調諸有情故現可畏身也)

線絣(上私箭反周禮曰線人掌王宮縫線之事切韻縷線也又作線同下北萠反切韻振繩纆使直也俗從手作拼使也經文從木作拼音并乃拼櫚木名并非線絣字)

顰蹙(上符真反切韻顰蹙眉也或作頻說文憂又嚬笑也經文作頻切韻數也近也非此用下子六反玉篇迫也說文急也從戚足聲)

關鍵(上古還反說文曰以橫木持門曰關聲類曰關所以閉也切韻[尸@向]也說文從門[聯-耳]聲也經文作閞音弁爾雅曰閞謂之槉非關鍵義下其輦反切韻鍵籥字書橫曰關豎曰鍵也)

躑躅葉(上呈戟反次重錄反藥草名也本草云羊躑躅也葉花皆有大毒三月采花其花色黃亦有五色者羊誤食其花葉躑躅而死因以為名古今正字躑躅行不前也二字并從足鄭蜀皆聲也)

用[疊*毛](徒葉反切韻白?也西域所尚也經文從糸作[繰-品+云]俗用非也)

瘢痕(上簿官反切韻瘡瘢也下戶恩反切韻瘢痕也考聲瘢之微者曰痕也)

遁形(上徒損反切韻遁逃也謂潛隱也按一字頂輪王經安怛袒那法此云隱形也良以彼國邪正雜信異道間居更相是非佛以神力故說斯要令修瑜伽者隨意自在速成悉地)

鍱裹(上與協反切韻鐵鍱也金銀銅等鍱皆同從金枼聲也下古火反切韻包也又纏縛也從坼衣果在中形聲字經文作裹俗用不成字)

制帝(梵語也或云支提或云制多應云制底邪此翻為積集或云生凈信或云靈廟皆義譯也謂于佛阇維處及經行說法處建置墳廟臺閣總名也令諸人天積集福善之所也)

紫[金*丱](下古猛反藥名也案本草云出西戎以樹皮葉共煎成也可入藥用也經作礦礦二形金王樸也非紫[金*丱]字也)

[火*(雪-雨+(雪-雨))]稻(上初爪反切韻熬也又作煼說文作[酉*(雪-雨+(雪-雨))]經文作炒俗字下徒晧反本草云粳米止煩泄稻米主溫中令人多熱說文糯即稻也字從禾舀聲也)

麻[米*(虎-兒+旦)](上莫霞反切韻纻麻也說文云[(山/巾)*(山/巾)]網人治在屋下也故從廣[(山/巾)*(山/巾)]也經從林作麻俗用變體也[(山/巾)*(山/巾)]音疋賣反下側加反切韻麻[米*(虎-兒+旦)]也又[米*(虎-兒+旦)]糝考聲滓也從米虘聲也)

羖羊(上公戶反爾雅曰牡羭牝羖切韻羖[羊*歷]也或作[羊*古]同經文作股說文股髀也非羖羊字也)

咬牙(上五狡反說文咬嚙也從齒交聲經文從口作咬音交咬咬鳥鳴也非此用也)

嚙齒(上五結反考聲嚙噬也字書云淺咬也從齒契省聲經文從口作嚙非本字)

虎皮裈(下古渾反切韻裈褲也字林從巾作[巾*軍]古文作裈皆云下衣也)

木橛(其月反切韻杙也爾雅曰樴謂之杙郭注云橛也又云在地者謂之楎注云門橛也或作橜楎音暉也)

[撅-欠]量(上丑格反切韻毀也考聲以手拓物也經文作拆俗用變體)

痃癖(上又作胘同胡堅反切韻肚痃也下芳辟反玉篇腹病也藥證病源云恣飡生冷魚肉雜果晝眠夜食胃冷脾虛不消化因茲結聚為癥塊發即筑心吐酸水也)

鵶翅(上烏加反切韻鵶烏別名也廣雅云純黑而返哺者曰烏小而不返哺者鵶也從鳥亞聲也下施智反玉篇翅羽也又作[羽*支]古文作翨說文翮也從羽支聲也)

鹵土(上即古反爾雅曰鹵矜堿苦也說文沙鹵也從水鹵聲經文單作鹵太常鹵簿樂名非鹵土義)

　　大威力烏樞瑟摩明王經卷下

虵蛻(上食遮反切韻毒蟲也爾雅曰蟒王虵也下湯外反又舒芮反說文蟬虵所解皮也廣雅蝮蜻蛻也蝮扶六反蜟余六反蟬未脫者)

濕吠帝(上失入反次借音尾一反梵語也經中有作涅誤也)

[合*牛][合*牛](呼感反從臍輪氣海引聲合口連呼)

馺嚩(上蘇合反下無可反梵語不求字義也)

瑟堿(下本音古斬反堿土也為就梵音借音竹感反)

薄誐鑁(上音傍各反下亡范反梵語也舊云薄伽梵或云婆加伴古翻為世尊今云具六義故總云薄誐[金*(離-禸+ㄆ)]謂自在熾盛端嚴名稱吉祥尊貴六也)

稻谷[禾*會](下苦會反蒼頡篇云[夕/鹿]糠也)

捻彼(上奴典反切韻以手指緊捻物也從手然聲)

　　金剛頂真實大教王經卷上

繒幡(上疾陵反說文帛也又繒彩也下孚袁反說文幡幟也釋名云幡翻也翻飛然也)

[山*含](借音胡感反梵聲不求字義)

嗢陀南(上溫骨反次徒何反或云嗢柁南柁唐賀反舊翻為偈頌也琳法師引瑜伽大論翻為足跡又云集總散義譯也)

跋折羅(上盤末反次職列反梵語也舊云伐阇羅皆訛也正云嚩音無滿反日羅此云金剛也)

邏惹(上盧個反下自攞反梵語也此云王經文作運字不曉梵音人誤書)

才[發-殳+矢](上昨哉反說文暫也切韻僅也下[發-殳+矢]字說文從弓殳[癸-天]也[癸-天]從止止作[(┤*║*├)/一]音缽隸書變[(┤*║*├)/一]作[癸-天]殳音殊[(┤*〡)/一]音撻[癸-天]音缽)

　　金剛頂真實大教王經卷中

應拼(下百萠反說文拼撣也從手并聲亦作抨古文作[羊*并][羊*平]撣音但丹反)

鈿飾(上堂練反字書寶瑟鈿以飾器物也從金田聲又音田花鈿也)

惡(烏各反借音也真言種智字也)

　　金剛頂真實大教王經卷下

曼茶羅(上莫盤反梵語也或云曼吒羅或曼拏羅此義譯云眾圣集會處即今壇場也)

心臆(下應力反說文臆亦胸也亦膺也從肉意省聲也)

詵遮[牟*含](上所臻反下牟含梵語不求字義)

沮壞(上慈與反毛詩傳云沮猶壞也廣雅云濕也說文從水且聲且音子余反下懷[貝*貴]反考聲云崩摧也說文敗也從土褱聲[貝*貴]音吾恠反古文作[(褱-衣)*土])

搊擲(上[簉-告+舌]鄒反考聲云以手指鉤也經作[捅-用+?][打-丁+((┐@一)/一/(┐@一)/一)]非本字下直炙反切韻振也投也古文作擿按搊擲以右手弄金剛杵也)

幖幟(上逋遙反說文云幖幟頭上也從巾票聲經從手作摽標舉也木末也下尺志反切韻幡也字書云旌表也博雅作[巾*(土/心)]同經文從心作[愔*戈]微誤)

弱吽鑁斛(上借音慈洛反吽音呼感反鑁音亡范反下胡谷反皆取梵聲也即金剛鉤索鎖鈴四攝種智字也)

[卄/耨]佉(上借音奴屋反下丘迦反梵語不求字義也)

掣那(上昌制反去聲)

　　金剛頂修習毗盧遮那三摩地法一卷

閼伽(上安葛反或作遏字梵語也即盛香水杯器之總名也)

靺[口*栗]多(上望[發-殳+矢]反次音栗梵語不求字義也)

上[月*(遻-(這-言))](我各反字書云喉上也說文齦也又作腭齶)

紗縠(上所加反切韻絹屬也考聲似絹而輕者也下胡谷反玉篇云羅縠也似羅而輕者也)

燥溪(上蘇到反下苦雞反真言中字不求訓解也)

巘蕩(上魚蹇反下徒朗反梵語也此云涂香也)

　　金剛恐怖最勝心明王經一卷

蠱[屮/工/毋](上字古鄭注周禮云蠱者蠱物病害人也字書云腹中蠱也爾雅云蠱亦[屮/工/毋]也考聲蠱魅也文字典說從蟲皿也)

澡罐(上子老反下官喚反按澡罐即銅鉼也)

[要/月]絳(下吐刀反切韻靴絳也字書絳亦繩也字林作絳)

花揾(下溫困反韻詮云內物水中也考聲云拄也從手昷聲)

镵鉞(上士銜反切韻銳也方言云吳人謂犁鐵為镵也下音員厥反切韻鉞斧尚書王左仗黃鉞字林云鉞玉斧也說文從金戉聲戉音同上戉字從[戉-戈]戈[戉-戈]音厥戈音過)

斧槊(上方矩反切韻斧鉞也周書曰神農治斤斧下正作矟字音雙角反切韻刀槊也通俗文云矛長丈八者謂之槊也)

三甜(上牒兼反切韻美也甘也一字頂輪王經云三甜謂蘇乳酪也即西域所尚者也)

機杼(上居衣反下除旅反方言云杼軸織具也說文杼持緯也二字從木幾予聲也)

　　不動使者陀羅尼秘密法一卷

惡獸(下舒救反切韻守也國語云獸三為群字林云兩足曰禽四足曰獸說文從犬嘼聲嘼音丑救反經文作狩冬獵也非此用)

龍湫(上力鐘反切韻君也禮記云龜龍麟鳳四瑞也易曰云從龍論衡云龍亦畜也古有捕龍氏若非畜安捕哉下即由反切韻水神名也考聲湫聚也謂不流水也)

犢牸(上徒木反爾雅曰其子犢郭[王*僕]注云今青州人呼犢為[牛*句]音火口反下疾吏反切韻牛牝曰[牛*字]從牛字聲字亦愛也養也)

篦攪(上邊兮反考聲竹篦也下古巧反切韻以手動也從手覺聲也)

指擘(下補革反三蒼云擘大拇指也陸氏釋文云手足大指俱名擘也今經云大如指擘即形段如大拇指也)

劍把(上居欠反釋名云劍撿也所以防撿非常也廣雅云龍泉太阿干將莫耶斷虵魚膓等十余名皆劍異號也下必駕反切韻刀劍把也經文作靶說文轡飾也非此用有從金作釰全非)

邂逅(上胡賣反下胡遘反考聲邂逅依俙也詩云見此邂逅也)

　　普遍智藏般若波羅蜜多心經一卷

靈鷲(下疾秀反按靈鷲西域山名也或云鷲峰亦云鷲臺如前已釋)

總持(上作孔反切韻合也都也皆也普也字書云總眾也下直之反切韻執也案梵語陀羅尼此云總持謂文義咒忍是也)

　　觀自在多羅菩薩經一卷

[篾-戍+(冗-幾+代)]戾車(上眠彌反次音梨結反下齒耶反梵語訛也正梵語畢栗蹉此譯為下賤種也謂樂垢穢業不知禮義淫祀鬼神互相殘害也彌音邊篾反蹉音倉何反)

凈灑(下色下反切韻水灑也考聲[泳-永+截]水也字書以水散地也從水曬省聲字)

薩陀波侖(下盧毗反梵語也舊翻為常啼是)

月厭(下于艷反韻略魅也按月厭神殺名也正月建寅月厭在戊以此逆推至十二月月厭在亥經文作靨面上黑子也非月厭字)

組織(上則古反爾雅曰組似組東海有之郭注云組綬也禮記綬長一十二尺十二月也廣三尺天地人三才也)

蘿菔(上音羅下蒲北反爾雅曰葖蘆菔郭注云紫花大根俗呼雹[穴/友][穴/友]音他匆反本草蘿菔性冷利五藏除五藏中惡氣服之令人白凈肌細從草服聲經文作卜乃葡卜字)

　　一字奇特佛頂經卷上

靺師迦花(舊云婆師迦花梵語訛也正云[革*未][口*栗]沙迦此云雨時花也或云夏生花其花白色甚香半夏時生因名云)

堿鹵(上胡緘反爾雅曰堿苦也切韻不淡也亦作醎俗字下即古反說文云西方堿地爾雅鹵苦也從水鹵聲經文單作鹵音雖同鹵簿樂也)

礓石(上居良反字書石也釋名云礓姜也言石似姜而堅也從石姜形聲字經文作強爾雅音強作強界也陲也皆非礓石字)

縷[疊*毛](上力主反玉篇緒也切韻絲也下徒葉反切韻白?布也經文作[繰-品+云]俗用字非也)

藕絲(上五口反爾雅荷芙蕖其根藕其實蓮桉藕即蓮根也下絲字從二糸糸音覓)

結颣(下盧對反切韻粗絲也字書颣結颣從糸類)

芙蓉(上防無反下余封反郭璞注爾雅云江東呼芙蓉為荷鄭箋毛詩云未開者曰芙蓉已開者曰菡萏也)

捻線(上年典反方言云捻續也顧野王云謂相接續也說文捻執也從手然聲下先薦反人作線字書云合縷)

[麩-夫+廣]麥(上號猛反考聲云[麥*廣]大麥也文字典說麥[麥*廣]也或作穬稻末也又麥[卄/(└@人)]也)

霹靂(上疋壁反下音歷顧野王云大雷震動也論衡云陰陽氣相擊聲也皆從兩辟歷聲有作礔[石*曆]二字非)

樺皮(上華化反或作樺切韻山中木名也多出陰山其皮赤白二色白者為上西域用書梵夾也)

吃哩爹(上居乙反次音里下陟耶反梵語不求字義)

牙[齒*差](下昨何反又作齹切韻齒本也顧野王云齹疏者齒參差也)

　　一字奇特佛頂經卷中

繕縫(上時戰反切韻補也考聲云繕修也下符容反說文縫紩也音直曰反亦縫也平聲又音扶用反)

三橜(其月反爾雅曰樴謂之杙郭注云杙橜也又作橄爾雅曰門閫也)

嚧地啰(上借音來古反下彈舌呼羅字梵語此翻為血也)

瞻睹(上職廉反爾雅曰瞻視也考聲察也下丁古反切韻見也視也玉篇觀也正作睹從見者省經作睹俗通用)

劑膝(上在詣反切韻分劑也下息匕反切韻曲膝骹骨也說文從肉桼聲經文作膝誤書也桼音七骹音苦交反古今正字從[ㄗ@、]作[邱-丘+(暴-(日/共)+來)])

沒[口*栗]多(中音栗彈舌呼之余依字梵語也此翻為死尸也)

摩努沙(中借音尼古反鼻音呼梵語也此翻為人人之[撼-咸+(句-口+夕)]名也)

紫[金*丱](下虢猛反藥名也本草云出西域以樹皮葉及膠煎成人藥用亦堪膠黏寶鈿珠璣等物膠去聲)

扂鎖(上徒玷反切韻閉戶也字書小關礙門扇令不開也古文作扊又作[?丳]下正作鎖音同蘇果反切韻鐵鎖)

　　阿唎多羅阿嚕力經一卷

角勝(上古岳反切韻角競也角觸也漢書故事云未夬庭設角抵戲者使角力相抵即今之相撲也經文從手作捔即掎捔非此用)

壞椀(上配杯反考聲云瓦器未燒者壞從土從杯省聲或作壞字下烏管反切韻云器物也古文作盌字同)

鍮石(上音偷埤蒼云鍮石似金而非金也西域以藥煉銅所成有二種鍮石善惡不等惡者挍白為灰折善者挍黃名為金折亦名真鍮俗云不博金是)

捏塑(上奴結反切韻手揑搦也下乘故反切韻以泥塑像也古今奇字作塐經文作素非)

黍米(上舒呂反說文云禾屬而黏者也以大暑而種故謂之黍從禾雨省聲孔子曰黍可為酒禾入水也經文作[烈-列+禾]不曉字義誤書也下莫禮反說文穬粟實也象禾實之形也)

豌豆(上一桓反切韻豆名下田候反切韻谷豆也物理論云眾豆謂之菽也)

　　金剛頂瑜伽文殊師利菩薩經一卷

一俱胝(下丁尼反梵語數名此翻為億也黃帝算經總有二十三數億當十四數自萬已去有三等謂上中下也即十萬百萬千萬依次配之)

幖幟(上必遙廣雅云幖幡也說文云幖亦幟從巾票聲下昌志反韻詮云幟旗也以表物也集訓云幟亦幡也從巾戠聲戠音織也)

瑩徹(上又作鎣同烏定反切韻鎣飾也考聲云光也下直列反切韻徹通也明也字書云道也達也作徹俗)

腰髆(下牓莫反字林云髆脾也說文云肩胛也從骨從榑省聲經從月作膊音普博反郭璞云披割牛羊五藏也非經義專從甫寸也)

花蕊(下如捶反玉篇曰蕊為花須頭點也從草糸惢聲經有從三止作蘃非也惢音乘果反)

　　底哩三昧耶不動使者念誦經一卷

底哩(上借音丁逸反哩彈舌呼梵語也此云三謂此經中說三種三昧即金剛蓮花佛部是也)

磔開(上陟格反切韻脹也開也周禮牲祭以穰災也爾雅祭風曰磔今經從手搩非經義)

先彎(下烏關反切韻挽取曲勢也考聲彎環曲皃也)

縛撲(上符钁反說文系也字書執縛從糸博省聲經文從專作縳音傳非也下滿角反考聲撲打也切韻相撲也經文作[木*雹]非)

辮發(上薄泫反考聲辮結也字書編也從糸辡聲辡音弁泫音胡畎反畎音古泫反)

蹙眉(上子六反切韻近也從也考聲逼急也從戚足聲經文從就作蹴切韻逐也又音七宿反非蹙眉義)

鵶[鳽-廾+ㄠ](上烏加反切韻烏別名也說文作鴉云陽鳥也下處脂反又作鴟郭注爾雅云鴟鵂也今江東通呼此屬為怪鳥又云鴉鴟也)

梟翎(上古堯反郭注爾雅云上梟也切韻食母不孝鳥也故冬至捕梟磔之也字從鳥頭在木上也下即丁反文字音義云烏翎即毛翎翎羽也經文作鴿詩云[即/鳥]鴿在原爾雅[即*鳥]鸰[邕*鳥]渠也郭云雀屬也非翎羽義也)

　　大方廣觀音菩薩授記經一卷

暫瞬(上藏濫反考聲才也下舒閏反切韻目動也亦作瞚字)

熙怡(上虗之反下與之反說文熙怡和悅也方言云怡喜也前已廣釋)

　　菩提場所說一字頂輪王經第一

目鍵連(中音健梵語訛也或云目揵連或作楗音渠焉反正云摩訶目特伽羅此云大采菽氏或云菉豆子母是采菉豆仙人種也從母得名也從父應云俱利迦也)

脛踝(上形定反玉篇脛足[跳-兆+非]膓前大骨也說文足胻也胻音幸從肉逕省聲下華瓦反蒼頡篇云在足側高處也聲類云足外附骨也說文云從足裸省聲也)

塢波塞迦(上烏古反舊云優婆塞新云鄔波索迦鄔波此云近迦此云事索即男聲也即近事男也謂親近承事三寶者故云)

謨呼律多(上莫胡反梵語也或云牟乎[口*栗]多此云分俱舍論云一百二十剎那為一怛剎那六十怛剎那名臘縛三十臘縛名一牟呼[口*栗]多三十牟呼[口*栗]多為晝夜也)

傘蓋(上古文也今作傘同蘇旱反下蓋字說文從草盍聲俗作蓋字非盍音胡臘反)

團圝(上徒官反切韻團圓也下落官反切韻團圝也字書圝亦團也二字并從囗專[戀-心]聲說文從木作欒木名也說文似木欄也)

筋脈(上謹欣反周禮醫師以辛養筋說文肉之力也從肉竹竹者物之多筋也力像筋形經文多從草從角作[卄/觔]非也下盲伯反周禮以堿養脈也說文血理之分行于體中也或作脈又[覛-見+血]二形正體字俗用脈已久也)

　　菩提場所說一字頂輪王經卷第二

搓縷(上士何反切韻云手搓物也字書搓挼也挼奴禾反從手差聲經文作縒非也下力主反切韻絲縷也亦線也)

織[疊*毛](上之翼反切韻組織也下徒協反切韻細毛布也又白?巾?也從毛疊形聲字經文作緤俗用非)

珊瑚(上蘇安反下戶吳反廣雅曰珊瑚珠也說文云珊瑚生海中而赤色有枝無葉也)

絹縠(上古椽反切韻縑也廣雅曰繁忩鮮支縠絹也下胡谷反切韻羅谷考聲似羅而疏也從糸谷省聲)

蟒虵(上莫朗反切韻虵之最大者也爾雅曰蟒王虵也下食遮反毒蟲也古文作蛇同)

隘窄(上烏懈反玉篇隘迫也下爭索反考聲云窄亦狹小也古今正字從穴乍聲也經文作阨責二形皆非)

瀘漉(上盧著反下聾屋反顧野王云漉猶瀝也郭璞注方言云漉滲水極盡也說文云滲也又水下皃也二字從水盧鹿皆形聲字)

水蛭(下之日反本草云水蛭一名蚊也一名至掌俗呼馬蚑博物志云水蛭三段而成三物字林音豬秩反訓義同)

駝驢(上徒何反說文駱駝獸名外國圖云大秦國人身長一丈五尺好騎駱駝又作駝字下力居反切韻畜也漢書西域傳云烏桓國有驢無牛也)

蟣虱(上居扆反虱[簽*殳]也下所櫛反考聲嚙人小蟲也淮南子云湯沐具而蟣虱相吊也從[蟲*蟲]卂聲也[蟲*蟲]音昆卂音色臻反經文作虱非)

蚊[蠢-春+(└@人)](上音文下陌枋反莊子云蚊[蠢-春+(└@人)][口*替]痛是也聲類云[(└@人)/蟲]似蠅而大也說文嚙人飛蟲也正從[蟲*蟲][(└@人)/目]省作[(└@人)/蟲]今作[(└@人)/蟲]略也)

　　菩提場所說一字頂輪王經卷第三

人莽娑(中莫朗反下乘歌反梵語也此云是未壞人肉也)

[口*(十/甲/寸)]唼(上補各反切韻[口*(十/田/寸)][口*集]也[口*集]音姊入反下子答反說文作[口*(一/巾)]入口也考聲嗍也從口帀聲[口*(十/田/寸)]從口博省聲經文作博非此用)

錘銅(上直類反廣雅云半熟合錘也玉篇[金*截]錘也下徒紅反說文云金之一品)

甲麝(上古狹反下神夜反切韻麝香獸香也爾雅曰麝父麕足郭注云腳似麕而有香也按本草甲亦獸甲煎而成香經言甲麝今據壇法甲麝雖香為傍生身分故不用也)

為[巾*(穴/登)](下豬孟反文字指歸云開張畫繒也從巾[穴/登]聲也[穴/登]音中莖反經從木作楨音貞干也非此用也)

[文/巾]熙(上古文希字下許其反和也悅也按二字合作熙怡也怡音與之反和悅)

　　菩提場所說一字頂輪王經卷第四

[(暴-(日/共)+夾)*(ㄗ@、)]踝(上息七反古文膝字從[ㄗ@、]音節從[暴-(日/共)+夾]音七聲今從肉作膝說文骹骨也下華瓦反前經第一卷已釋)

如蠃(下落戈反說文水介蟲也爾雅云蠃小者蜬郭注云蝸牛也又作螺俗用切韻蜯屬也或作蠡通又音禮經文作[彖/蟲]不成字也)

無瑕(下胡加反切韻過也說文玉病也從玉遐省聲經文作瘕音加癥瘕肺病非經所用)

木槵(下胡慣反切韻無槵即木名也)

鄉黨(上許良反釋名鄉向也謂眾所向下多朗反釋名云黨長也謂一聚所導長也鄭注論語云萬二千五百家為鄉五百家黨也)

令殞(下于敏反切韻沒也爾雅曰殞落也左傳云星殞如雨或作隕磒二形亦通也)

作縛(下直兗反爾雅云十羽謂之縛左傳云縛謂卷物也按經以發作縛即卷發為結也今作篆字乃周宣王太史所作大篆秦相李斯小篆并字書名甚乖經旨也)

蝪[蟲*折](上音亦下星歷反說文在壁曰蝘蜓在草曰[蟲*折]蝪方言澤中曰[蟲*折]蝪南楚謂之虵醫或謂之蠑螈字從蟲易析皆形聲也經文下作蠟音乍乃十二月終大蠟祭名也執筆之人誤書也析音先戚反昔音私積反)

　　菩提場所說一字頂輪王經卷第五

卑濕(上府移反切韻下也下失入反切韻水沾也經文作濕俗字)

[卄/公/心]蒜(上倉紅反玉篇葷菜也爾雅云茖[卄/公/心]細莖大葉下蘇貫反字書云葷菜也漢書云張騫使西域所得也本草云萩性熟除風殺蟲久服損眼目也)

　　金剛頂瑜伽分別圣位經一卷

警覺(上京影反孔注尚書云驚戒也亦覺也字書云寤也古今正字從言敬聲)

能[羸-亡+(└@人)](下力追反賈逵注國語云羸病也杜注左傳云弱也許叔重云劣也字書疲也從羊[嬴-女]聲也)

淤埿(上依倨反韻英濁水中泥也下奴低反說文埿涂也從土泥聲經文作泥說文水名也非淤埿也)

　　十一面觀自在菩薩秘密儀軌經

才受(上昨哉反說文才僅也考聲暫也五經音義從糸毚音士咸反狡兔也從[毚-兔]兔也[毚-兔]音丑略反镵攙讒之類并同)

洲渚(上職流反下章與反爾雅水中可居者曰洲小洲曰渚小渚曰沚又作陼釋名云渚遮也所以遮水回流也)

瘰疬(上力果反下音歷切韻病也考聲筯結病也上又作[病-丙+(彖/蟲)]音同上)

鑠鑁(上書藥反下亡梵反真言中字也)

烏蒭沙摩(或云烏樞瑟摩梵語輕重也此云穢跡舊云不凈潔金剛俗呼火頭金剛是也)

鈴鐸(上即丁反切韻似鐘而小也金鈴也下徒落反大鈴也左傳金鈴[金*截]舌振武也以木為舌振于文教也釋名云鐸度也謂號令限度也)

車輅(上九魚反下洛故反戴札云古之車也蓋圓像天二十八轑以像烈宿也[車*爾]方像地三十輻像日月仰則觀于天俯則察于地釋名云天子所乘曰輅有五飾金飾象飾寶革等五隨飾各為名)

悉[亭*夜](下音亭夜反字書無文翻譯之家用影梵聲)

煥爛(上呼貫反說文火光也下郎旦反說文大熱也考聲光也明也從火闌聲)

虹霓(上戶公反爾雅云螮蝀虹也郭注云俗云美人虹下五兮反爾雅云霓為挈貳郭云雌霓也釋文云雄曰虹雌曰霓亦作霓字)

[舌*也]掠(上神紙反字書云舌取物也又作舓經文作[舌*氐]俗字下又作擽同音離斫反字統云擊也又刮掠也從手諒省)

　　出生無邊門陀羅尼經一卷

殑伽沙(上疑等反下魚佉反舊云恒河沙梵語西國河神名也涅盤經云恒河女神是)

[萉-巴+(日/(句-口+匕))]鞨(上盧盍反上胡葛反梵語不求字義)

猶豫(上翼州反下余據反考聲云猶豫不定之辭也集訓云心疑惑也禮記云所以決嫌疑定猶豫)

　　大吉祥天女無垢大乘經一卷

毗舍(或云吠舍梵語也此乃巨富多財通于高貴或稱長者或封邑號者也)

首陀(梵語不正也應云戍達羅此姓之徒務于田業耕墾播植賦于王臣多為民庶)

　　大吉祥天女十二名號經一卷(無字可音訓)

　　一切如來金剛壽命陀羅尼經一卷

胸臆(上香邕反說文胸膺也膺即臆也或作匈亦通下應力反說文云臆亦胸骨也從肉從憶省聲也)

拒[敵-ㄆ+殳](上其呂反切韻捍也格也玉篇違也下徒歷反爾雅[敵-ㄆ+殳]匹也切韻當也又主也軰也從殳適省聲也)

　　金剛頂瑜伽十八會指歸一卷

幖幟(上必遙反廣雅云幖幡也說文幖亦幟也下昌志反韻英云幟旗也以表物也集訓云幟亦幡也從巾戠聲也戠音織)

摩醯首羅(醯音馨奚反梵語也此云云大自在即上界天王名也住色究竟之最上頂也)

　　瑜伽念珠經一卷

　　普賢行愿贊一卷

　　大集地藏菩薩問法身贊一卷

　　金剛頂理趣般若經一卷(上四經無字可音訓)

續一切經音義卷第五續一切經音義卷第六

　　　　燕京崇仁寺沙門希麟集
    續音佛母大孔雀明王經三卷  大云輪請雨經二卷  大乘緣生稻[卄/幹]喻經一卷  佛說穰虞利童女經一卷  一切如來寶篋印陀羅尼經一卷  授菩提心戒儀一卷  大樂不空般若波羅蜜多理趣釋一卷  大寶廣博樓閣善住秘密陀羅尼經三卷  菩提場莊嚴陀羅尼經一卷  文殊問字母品一卷  觀自在菩薩說普賢陀羅尼經一卷  佛說除一切疾病陀羅尼經一卷  能除一切眼病陀羅尼經一卷  三十五佛禮懺文一卷  八大菩薩曼茶羅經一卷  葉衣觀自在菩薩經一卷  毗沙門天王經一卷  呵利帝母真言法一卷  救拔焰口餓鬼陀羅尼經一卷  金剛頂蓮花部心念誦法一卷  金剛頂瑜伽千手千眼觀自在菩薩念誦儀一卷  金剛頂勝初瑜伽普賢菩薩念誦法一卷  無量壽如來念誦修觀行儀軌一卷  金剛頂經一字頂輪王念誦儀一卷  金剛頂瑜伽金剛薩埵五秘修行念誦儀軌一卷  金剛王菩薩秘密念誦儀軌一卷  一字頂輪王念誦儀軌一卷  大虛空藏菩薩念誦法一卷  佛頂尊勝陀羅尼念誦儀軌一卷  阿閦如來念誦法一卷  最勝無比大威熾盛光陀羅尼經一卷

右三十一經三十六卷同此卷續音

　　佛母大孔雀明王經卷上

[示*厭]禱(上于琰反切韻[袖-由+厭]禳也從示厭聲經文作厭音于艷反棄也惡也非[木*厭]禳字下都[月*告]反切韻求福也論語云禱于上下神祇也)

伺斷(上相吏反切韻伺候也玉篇察也釋名伺思也下從管反韻英云絕也說文截也從斤[┘@((繼-糸)-└)]古文絕字也經文作[((ㄠ*ㄠ)/一/正)*斤]或作[(└@米)*斤]皆訛也)

螫彼(上商只反說文云蟲行毒也又作蠚經文作螫音呼各反亦通)

拇指(上莫補反古今正字云拇者足大指也從手母聲也)

蛇蝎(上社遮反下軒謁反方言云自關而西泰晉之間謂[剌/蟲][蟲*賴]或謂之蝎蝎即四方通語釋名云蝎歇也謂歇其尾也字從蟲歇聲經文作蝎爾雅音曷蝤蠐也)

毗缽尸(或云毗婆尸或云微缽尸梵語輕重也此譯云勝觀如來或云凈觀或云勝見亦云種種觀過去莊嚴劫中佛也)

尸棄(梵語訛略也正云式棄那此云持髻或云有髻即持髻如來也)

毗舍浮(或云毗濕婆部皆古譯梵語此云遍一切自在也謂于一切得自在故或云一切有也)

狗留孫(或云狗留秦應云迦羅鳩忖馱此云所應斷已斷也即賢劫千佛之首也)

羯諾迦牟尼(或云拘那含牟尼或云迦那迦牟尼此云金色仙或云金山如來也)

迦攝波(亦作葉字此翻為飲光一家姓氏也)

釋迦牟尼(釋迦能姓也牟尼寂默也如下廣釋)

喬答摩(舊云瞿曇案慈恩法師引釋迦譜云釋迦帝王歷代相承逆賊中興賊王恐奪社稷遂誅釋迦之種殄滅親族令無胤嗣時有仙人遍觀遺族見有娠孕者后必生男乃預陳詞[((美-王)-大)/異]將繼統母允其請后果生男長至髫年釋星復見賊王恐懼尋訪所居知居山中伺仙不在密令摛捉長竿穿之告示國人令息異意仙人還至不見其子乘急追訪睹其若斯乃作神通救之知命不濟仍降微雨少令醒覺化現一女勸令交會必若不從能姓便絕兒從父誨乃共交通遺體既流墮染泥土仙人收取牛糞裹之置甘蔗園中日暖光炙時滿十月變成一男仙人還養后得為王自此釋迦重得繼位故喬答摩者此云甘蔗種或曰日炙種若毀之曰牛糞種泥土種也喬答摩摩是男聲或云喬曇彌彌是女聲也)

陂池(上彼為反爾雅云陂者曰阪尚書云澤障曰陂下直離反切韻停水曰池廣曰沼也從水馳省聲)

坎窟(上苦感反切韻險也小罍也形似壺也下苦骨反玉篇云穴也從穴屈聲也)

　　佛母大孔雀明王經卷中

羯泚(下千札反梵語也按字水深又清水也)

苗稼(上武儦反切韻田苗也爾雅云夏獵為苗未秀者也從草在田會意字下古訝反詩云俾民稼穡鄭注論語云樹五谷曰稼從禾家聲)

祠祀(上似慈反爾雅云春祭為祠郭注祠又言飲也釋名云祠詞也謂陳詞以請也下詳里反切韻祭祀也爾雅云商曰祀郭注取四時一終也二字皆從示音視也)

涎洟(上敘連反切韻涎口液也下以脂反說文鼻液也二字并從水延夷聲也又音他計反)

疥癩(上公薤反切韻瘡疥也顧野王云疥瘙也即風瘙也又作疥下落代反字書云惡疾也說文作[病-丙+來]經文作癩俗字也)

痔漏(上治里反切韻云漏病也顧野王云后分病也)

癕疽(上又作癰同于恭反字書云癰癤也玉篇腫也從[爿-〡+(序-予)]雍聲下七余反顧野王云疽亦癕也說文從疒且聲音子余反)

瘡癬(上楚良反瘡痍也禮記云頭有瘡則沐下息淺反切韻疥也顧野王云干瘍也音羊)

踰繕那(上羊朱反繕音善梵語也古云由旬或云由延或云踰阇那皆訛略也案西域記云踰繕那者自古圣王軍行程也舊傳一踰繕那四十里印度國俗乃三十里圣教所載唯十六里考其異端各有所據或取圣王行時或取肘量或取古尺終是軍行一日程也今宜依西域記三十里為定蓋玄奘法師親考遠近撰此行記奉對太宗皇帝所問實以憑焉此并依慧琳法師及慈恩音訓釋)

　　佛母大孔雀明王經卷下

微缽尸(或云毗婆尸梵語一也如上卷已釋)

羯句忖那(舊云拘留孫亦云迦羅鳩孫馱如前已釋)

琰魔(上以[冉-土+(┴/十)]反梵語也舊云閻羅或云爛魔義翻為平等王或云雙世謂典生死罪福之業主守八寒八熱等地獄于五趣中追攝罪人捶拷治罰決斷善惡更無休息也)

索訶世界(舊云娑婆梵語也此云堪忍即釋迦如來所主忍土也)

鑠底(上商灼反又作爍字下丁以反梵語此云槊即槍戟也)

脂膏(上旨夷反釋名云脂砥也著面軟滑如砥石也爾雅水脂也郭注肌膚如冰雪冰雪脂膏也下古蒿反切韻膏肥也澤也禮記云天子降膏露也)

吠陜(上借音微閉反下失[白-日+(丹-、+十)]反梵語不求字義也)

　　大云輪請雨經卷上(與阇那崛多譯者同本)

澍雨(上朱樹反淮南子云春雨之灌萬物無地而不澍無物而不生也說文從水尌聲尌音同上下雨字說文云一像天冂像云覆也〡即下也四點像雨空中雰霏也冂音覓〡音古本反會意字也)

[寧*頁]泯達羅(上寧頂反次民忍反梵語也舊云尼民陁羅訛也此云持邊謂七金山最外第七重山也此依慧菀法師釋)

蛟龍(上音交郭注山海經云蛟似虵而四腳小頭細頸卵生大者十數圍子如一二斛罌能吞人說文蛟亦龍屬也下力鐘反說文云鱗蟲之長也能幽能明能巨能細脊分而登天秋分而潛淵也[龍-(立/月)]飛形從肉從童省聲也或從尨作俗也)

盎祁羅(上鳥浪反下巨支反梵語龍王名也)

　　大云輪請雨經卷下

云雹(下龐邈反白虎通云雹之言合也陰氣專精凝合為雹也鄭注禮記云陽為雨陰氣脅之疑為雹也從雨包聲)

叢林(上族公反說文叢聚也從[業-木+十]音士角反取聲也)

　　大乘緣生稻[卄/幹]喻經一卷

稻[卄/幹](上徒晧反說文稻即糯也禮記云祭宗廟之禮稻曰嘉蔬下古旱反切韻眾草之莖)

竅隙(上企曜反鄭注禮記竅孔也說文空也從穴敫聲也敫音羊灼反下鄉逆廣雅云隙裂也顧野王云隙穿穴也說文壁孔也從阜白上下小也)

沃潤(上鳥谷反考聲云沃灌也說文問從水夭聲下如順反切韻潤澤也又益也從水閏聲閏字從王在門內也鄭注禮記云天子每月就明堂而聽朔閏月非常月也聽其朔故于明堂門內也)

　　佛說穰虞利童女經一卷

蚖蝮(上玩丸反虵類也玄中記云蚖虵身長三四尺有四足形如守宮尋脊有針利如刀甚毒惡中人不逾半日即死下芳服反陸氏釋文云蝮虵鼻上有針大者百余斤一名返鼻一名蝮虺二字并從蟲元復形聲字)

訥泚(上奴骨反下青禮反真言字也)

頗[齒*來](上普我反下卓皆反真言中字不求訓解)

耳珰(下都即反考聲云耳飾也說文云穿耳施珠也從玉當聲也)

被螫(下舒只呼各二反皆得說文蟲行毒也又虵有螫毒不可觸其尾也)

　　一切如來寶篋印陀羅尼經一卷

[爻/肉]膳(上效交反賈注國語云[爻/肉]俎也鄭箋毛詩云俎[醠-央+兮]也凡非谷而食曰[希-巾+肉]說文[希-巾+肉]啖也從肉爻聲爻音同上下時戰反玉篇膳美食也從肉善聲經文二字并從食作肴饍俗用字非)

[卄/臻]草(上士臻反字書木叢生也考聲草木雜生也從草臻聲經文從木作榛音臻似栗而小非秦草義也)

土堆(下對雷反王逸注楚詞云堆高皃又正體作[阜-十]云小阜也今俗從追作塠非也古文作[廠@隹]今時不用)

泫然(上玄絹反韻詮云泫泣皃又露光也說文從水玄聲下然語詞也字從肉犬逐之下灬以然之灬音必搖反)

鸚鵡(上厄耕反下音武山海經云黃山有鳥其狀如鸮青羽赤啄人舌能言名曰鸚鵡郭注云今鸚鵡似小皃舌腳指前后各兩爪扶南外出毛羽五色者亦有純白者說文二字皆從鳥嬰武聲下或作[母*鳥]音同)

鴝鵒(上具俱反下音欲周禮云鴝鵒不渡濟淮南子云鴝鵒一名寒皋異菀云重午日掐鴝鵒重舌能學人語二字皆從鳥句谷聲經文作鸜鸜鵲名非此用也)

蜂蠆(上敷容反又音薄紅反郭注爾雅云在地中作房者為土蜂啖其子即馬蜂也下丑芥反切韻毒蟲也考經援神契云蜂蠆垂芒為其毒在后也說文從[蟲*蟲]夆聲[蟲*蟲]音昆夆音同上爾雅從逢作蜂皆同)

疬瘺(上即擊反切韻瘰[病-丙+(歷-廠)]病也下力斗反玉篇[病-丙+(雍-〦)]瘺也顧野王云中多蟲也瘰音力果反[病-丙+(雍-〦)]音于恭反)

傘蓋(上音蘇旱反古文傘字也從集音才入反三合之形也傘音華夏之華會意字下古太反切韻覆也掩也通俗文云張帛也禮記曰弊蓋不棄為埋狗也字從廾盍廾音草盍音合)

　　授菩提心戒儀一卷(無字可音)

　　大樂不空般若波羅蜜多理趣釋一卷

抽擲(上敕鳩反韻譜云拔也切韻引也去也或作紬音同說文從手由聲下直炙反古文作擿玉篇投也切韻振也案抽擲二字即大樂金剛薩埵以左拳安[要/曰]側右手執金剛杵擲弄作密印法也)

熙怡(上許其反切韻熙和也廣也詩曰學有緝熙于光明爾雅云緝熙炯光也下與之反玉篇云和也悅也爾雅云怡懌悅欣樂也上熙字說文從灬巳臣聲經文作[烈-列+((冰-水)*臣*巳)]或作熙皆非下怡從心臺聲臺音同上)

驕佚(上舉妖反玉篇馬六尺也諸侯章云在上不驕御注云諸侯列國之君貴在人上而能不驕則免危也下夷質反切韻佚樂也作逸過也縱也同音)

腳踏(上正作[月*郤]音居勺反釋名曰腳卻也以其坐時卻后也下又作蹋同徒盍反切韻踐蹋也考聲以足蹈也說文從足[日/羽]聲[日/羽]音塔)

揮斫(上許歸反切韻揮霍也考聲奮灑也韻英振也動也下之若反韻英云刀斫物也)

沉淪(上直林反切韻沒也考聲濁也說文從水冘聲冘音淫經文作沉音胡浪反非本字下力迍反爾雅云大波為淪切韻淪亦沒也考聲云溺也說文云從水侖聲侖音同上也)

　　大寶廣博樓閣善住秘密陀羅尼經卷上

瀑流(上蒲報反切韻瀑雨也蒼頡解詁云水濆起也說文從水暴聲下流字說文從水[梳-木]音他忽反[梳-木]倒書[巢-果+子]字也[巢-果+子]古文子字也)

竦豎(上息栱反爾雅曰竦懼也切韻敬也顧野王云上也跳也國語云竦善抑惡也下又作豎同臣庾反庾音以主反玉篇立也又童仆之未冠者)

誹謗(上非味反下補浪反大戴禮云立誹謗之木設諫諍之鼓也應劭注漢書云橋梁邊板所以書政治之[億-音+(天*天)]失也杜注左傳云謗詛也以言咒詛人也說文二字互相訓從言皆形聲字)

魁膾(上苦瓌反孔注尚書云魁帥也廣雅主也鄭注禮記云首也史記云壯大也從斗鬼聲下瓌外反廣雅膾割也案魁膾者屠殺兇惡之帥也從肉會聲也)

聾瞎(上魯東反說文云耳不通也從耳龍聲經文作[音*(已/耳)]不成字下呼八反字書云目不見物也又云一眼無睛也從目害省聲字)

傴痖(上于武切韻不伸也玉篇虺也孫鄉子曰周公背傴也下又作[病-丙+(亞*欠)]啞二形皆非本字音烏雅反考聲云口不能言也說文從疒亞聲疒音女厄反)

蚊虻(上勿分反字統云蚊嚙人飛蟲也說文作蚊以昬時而出也故從[蟲*蟲]音昆昬省聲經文從文蚊俗字下孟彭反聲類云虻以蠅而大說文亦嚙人飛蟲也從[蟲*蟲]亡聲也經文作[蟲*盲]非也)

飛蛾(上甫非反切韻飛翔也說文云如鳥翻飛像形字也經本有作蜚音費臭蟲也下五何反大戴禮云蟲食桑者有絲而變形而飛為蛾也說文從蟲我聲也)

螻蟻(上勒候反下又作螘同音宜豈反小雅云大者蚍蜉亦大螘也小者螘子說文爾雅皆從豈作螘經從義作蟻俗字今俗通[撼-咸+(句-口+夕)]呼螻蟻一云大曰螻小曰蟻子也)

麻痢(上力尋反切韻尿病也藥證病源麻有五種謂冷勞氣食血也玉篇麻小便難也從疒林聲經文從水作淋以水沃也非此用下力至反切韻痢病也顧野王云瀉痢也說文云從疒剎聲疒女厄反)

痔病(上直里反玉篇云后分病也集訓云下部病也說文云后病也從疒峙省聲也疒女厄反)

瘺瘡(上盧侯反切韻瘡瘺也集訓云瘡久不瘥也下楚良反禮記云頭有瘡則沐也說文二字并從疒婁倉皆聲疒音女厄反)

髀脛(上蒲米反古文又作[跳-兆+卑]說文股外也又音方爾反說文從骨卑聲經文從肉作[月*坒]俗字下刑定反玉篇云足[跳-兆+非]膓前大骨也說文云足胻也胻音幸[跳-兆+非]音肥也)

瘰疬(上郎果反字書曰筋結病也二字并從疒騾歷省聲)

疥癬(上皆隘反周禮云夏時有養疥之疾集訓云風瘡也文字集略從蟲作蚧說文云搔也從疒介聲下先剪反集訓云癬徙也謂侵淫移徙也說文干瘍也從疒鮮聲搔音掃刀反隘音櫻介反瘍音羊也)

皰癩(上薄教反說文從皮作皰面生熟瘡也亦作皰俗作[面*皮]下來大反廣雅癩傷也蒼頡篇痛也說文正作癘惡疾也從疒厲省聲也厲來大反疒音女厄反)

優曇缽羅(次徒含反梵語也舊云優曇正云烏曇缽羅此云祥瑞云奇異天花也世間無此花若如來下生金輪出現以大福德力故感得此花出現也)

制底(下丁以反或云制多古云支提皆梵音訛轉也其實即一也舊音義翻為廟謂寺字塔廟等也)

埿捏(上奴低反說文埿涂也言水土相雜也尼即聲也經文作泥水名也毛詩疏云泥本中衛之小邑非經用下奴結反切韻以手搦也又捺也從手涅省聲也)

插箭(上楚洽反切韻刺入也又作插皆非說文從手臿作插臿音同上以干入曰也下煎線反俗字也正作[筣-禾+離]本竹名也似葦而藂生可為矢笴因名矢為箭從竹前聲笴音干旦反)

　　大寶廣博樓閣善住秘密陀羅尼經卷中

厭禱(上于琰于艷二反切韻著也作也字書魅也下刀老反鄭注周禮云求福曰禱謂禱于天地社稷也包咸注論語云謂請于鬼神也說文云告事求福也從示壽省聲也燾音桃也)

捻成(上年典反方言云續也顧野王云謂相接續也說文從手然聲下市征反切韻云畢也就也說文云從戊丁聲)

輻[車*(網-ㄨ)](上方六反字書車輻也道德經云三十輻共一轂而無轂之用下文兩反切韻車輞也說文二字并從車福罔省聲)

苗稼(上武儦反切韻田苗考聲云未秀者也說文云從草在田上也下古訝反詩云俾民稼穡書云種曰稼斂曰穡說文從禾嫁省聲)

　　大寶廣博樓閣善住秘密陀羅尼經卷下

耽嗜(上又作妉同丁含反爾雅云妉般樂也切韻過樂也下常利反書云甘酒嗜欲嗜亦耽也又作[飢-幾+耆]同說文從耳作耽)

镮釧(上又作環同患關反鄭注禮記云旋也統也說文云壁肉好若一謂之環郭注爾雅云肉邊也好孔也謂邊孔適等也下川戀反東宮舊事云釧臂飾也古今正字從金川聲)

諠[朿-木+大](上俗作喧說文作歡三形同況袁反韻英諠嘩語聲也字書諠亦[朿-木+大]也下奴教反切韻不靜也考聲猥[朿-木+大]也從人在市內也又作鬧俗作[丙-一+〦]省略也)

踣地(上蒲北反又作仆同爾雅曰疐仆也郭注云頓躓倒仆也切韻踣斃也謂前倒也疐音竹利反與躓音義皆同)

[撅-欠]開(上恥革反考聲云[撅-欠]亦開也字書裂也古今正字作捇從手赤聲亦作[片*斤]經文作搩非也若從石作磔音張革反亦開也)

　　菩提場莊嚴陀羅尼一卷

筏羅痆斯(痆音儜軌反梵語國名也或云婆羅痆斯古經云波羅奈國是)

踰繕那(上羊朱反次音善梵語也或云踰阇那古云由旬皆訛略也正云踰繕那即上古圣王軍行一日程也諸經論中互說里數不同或云四十里或云三十里或唯十六里蓋以或圣王行有遲速或取肘量或以古尺雖各有異見終是王軍一日行程也案西域記三十里為定以玄奘法師親考遠近撰此行記[春-日+廾]對太宗皇帝所問其言不謬矣)

樺皮(上胡罵反文字集略云山木名也堪為燭者其中有赤白[夕/鹿]細彼五天竺國元無紙素或裁以貝多葉或多羅或白細樺皮用書梵夾如中國古人用竹簡之類也字從木華聲也)

輪樘(下澤耕反字書云樘柱也亦作樘說文亦云柱也從木堂聲案輪樘即塔上持露盤之柱桿也十二因緣經云八人得起塔從如來下至輪王八露盤已上皆是佛塔自輪王已下安一露盤見之不得禮以非圣塔故)

均亭(上居勻反字書均平也下特丁反考聲亭亦平也今亭子取其四面亭均也均從土勻聲亭從高丁省聲經從金作鈞謂三十斤也亭從人作停謂[仁-二+罷]也并非畫壇四角均亭字也)

　　文殊問字母品一卷(此是梵字悉談無可訓釋)

　　觀自在菩薩說普賢陀羅尼經一卷

才聞(上正作才從毚音在裁反廣雅才暫也東觀漢記云僅也不久也毚音士咸反)

摩捫(上莫婆反玉篇以手摩挲也挲音索柯反下莫莽反說文捫即撫持也聲類云捫亦摸也二字并從手麻門聲也)

　　佛說除一切疾病陀羅尼經一卷

痰癊(上淡甘反考聲云鬲中水病也說文從疒炎聲下邑禁反字林作[病-丙+(今/云)]心中淡水病也韻詮云癊亦痰也二字互訓從疒陰聲也經文從草作蔭非也)

痔病(上直里反說文云后病也前寶樓閣經上卷中已釋)

瘶瘧(上乘奏反考聲云瘶氣沖喉病也蒼頡篇寒熱為病也文字典說從疒欶聲欶音同上經文從口作嗽非下魚約反切韻痁疾也字書從疒虐聲經文單作虐苛酷也非痁疾義苛音何酷音哭痁音失廉反)

　　三十五佛禮懺文一卷(無字可音訓)

　　能除一切眼疾陀羅尼經一卷

瞖瞙(上于計反說文目中瞖也從目殹形聲字也經文從羽作翳非眼瞖字也下音莫字書云目不明也釋名云瞙幕也如隔障幕也文字集略從目作瞙經文從月作膜謂皮內肉外筋膜也)

眼脈(上五限反釋名云眼限也謂視物有限也從目限聲下莫獲反切韻血脈也釋名云脈幕也謂絡幕一體也說文從肉派省聲經文作脈俗字也)

　　八大菩薩曼茶羅經一卷(并贊)

曼茶羅(上母官反梵語也或云曼拏攞或云滿拏羅亦云曼吒羅一也此云眾圣集會義翻也即今壇是也)

拓缽(上他各反切韻手承物也下北末反字書或作[友/皿]同即盂器也圖澄傳云澄燒香咒缽須臾生青蓮花西域志云佛缽在干他越國也)

三界冥(下莫經反又莫定反爾雅晦也切韻暗也夜也說文云月從十六日始冥故字從六日冖音覓聲也亦覆蓋之形也經從水作溟即溟蒙小雨皃又溟海也非冥暗也又有從宀具作[宜/八]非本字宀音莫仙反)

　　葉衣觀自在菩薩經一卷

祝詛(上之受反說文作詶亦詛也今作咒俗字下側據反古文作[樝-木+示]釋名云祝屬也以善惡之辭相屬著也詛阻也謂使人行阻限于言也經文從口作咀音才與反咀嚼也非經義也)

鉞斧(上員厥反下方矩反字林云鉞玉斧也尚書牧誓云王左杖黃鉞孔氏傳云鉞以黃飾斧也左手杖鉞示無事于誅也說文從金戉聲戉音同上從戈[戉-戈]聲[戉-戈]音厥)

蹋處(上徒合反切韻蹴也顧野王云蹋踐也字林躡也經文從沓作踏亦通沓音同上從氺不從水氺古文別字也)

上鐫(下子泉反切韻鉆也斲也說文破木也又曰琢金石也從金雋聲雋音徂兗反從隹臥弓有作雋非本字)

粉捏(上芳刎反米糏也博物志云紂燒鉛作胡粉也下奴結反字書以手按搦也從手圼聲圼音同上)

　　毗沙門天王經一卷

毗沙門(梵語也或云毗舍羅娑拏或云吠室羅末拏此譯云普聞或云多聞其王最富寶物自然眾多人聞故也主領藥叉羅剎藥叉此云傷謂能傷害人)

振多摩尼(或云真多末尼皆梵語輕重也此譯云如意珠是也)

　　呵利帝母真言法一卷

呵利帝(梵語也或呵里底上借音呼可反底音丁以反此譯云歡喜或云天母也)

斷緒(上徒管反切韻絕也說文截也從斤[斷-斤]會意字[斷-斤]古文絕字繼字亦從　經文作斷省略或作斷俗用也下徐呂反引緒也切韻由緒也字書續也又繭緒也從糸著省聲)

甘脃(下詮歲反廣雅脃弱也玉篇愞也說文肉耎易斷也從肉絕省聲古文作膬亦同經文從危作脆非)

　　救拔焰口餓鬼陀羅尼經一卷

針鋒(上職林反又作針同說文云綴衣針也管子曰女子有一針一刀一錐然后成為女也下敷容反切韻云劍刃也亦利也從金夆聲也)

枯[面*焦](上苦姑反切韻朽也從本古聲也下即消反說文云面皮枯黑也從面焦形聲字經文從火作燋謂燒物傷火也)

　　金剛頂蓮花部心念誦法一卷

戶樞(下昌朱反郭璞注爾雅云門戶扉樞也韓康伯云樞機制動之主也廣雅樞本也說文從木區聲區音豈俱反域也)

左笡(下且夜反埤蒼云逆插搶也從竹且聲也)

掣開(上昌世反說文引而縱之也爾雅曰掣曳也郭注云謂牽地也曳音余世反扡音他二字俗或入聲)

搊擲(上簉鄒反考聲以手指鉤也經文作[捅-用+?]俗字非)

撼手(上含感反廣雅撼動也說文云搖也從手感聲)

　　金剛頂瑜伽千手千眼觀自在菩薩念誦儀一卷

沉溺(上直林反切韻沒也字書濁也又下也說文從水冘聲也冘音淫經文作沉非下正作溺古文作[仁-二+水]同乃歷反說文溺亦沒也從人沒在水也)

掣拍(上昌列反挽也又音昌世反前已釋訖下普伯反以手撫也)

捶擊(上之累反考聲云亦擊也下古歷反切韻打也說文從手[擊-手]聲也)

賀糝(下音乘感反經作糝真言句也不求字義)

谷響(上古屋反切韻山谷也又養也老子云谷神不死是為玄牝也又音欲下許兩反字林聲響也切韻響應也說文從音鄉聲)

[撅-欠]開(上恥革反考聲云[撅-欠]亦開也又裂也古今正字作捇從手赤聲古文作牌音同上下正體門字也說文從門幵聲也二戶為門二干為幵幵音牽)

不憚(下徒旦反切韻憚怒也又惡也論語云過則勿憚改注云憚難也說文從心單聲也)

鉞斧(上袁月反下方矩反前葉衣觀自在經中已釋)

雞雁(上又作雞同古奚反說文云雞知時之畜也郭璞注爾雅云陽溝巨鶤皆古之雞名也鶤音昆下五晏反禮記曰孟春之月鴻雁來賓鄭箋毛詩云大曰鴻小曰雁爾雅曰舒雁鵝也)

　　金剛頂勝初瑜伽普賢菩薩念誦法一卷

阿閦鼙(閦或作[門@(巢-果)]同初六反鼙或作鞞同薄迷反梵語也古云阿插皆非正音也依梵本惡蒭毗夜此云無動即東方無動如來也毗夜二字都合一聲呼也)

珂雪(上苦何反說文貝屬也從玉可聲也字書以白貝飾馬腦也下雪字從彐音手也)

彎弓(上綰關反蒼頡篇云引弓也古今正字開弓放箭也從弓[戀-心]聲也[戀-心]音攣下弓字說文像弓之形釋名云弓穹也張之穹隆也經作弓或作弓皆誤書字也)

箜篌(上苦紅反下胡溝反樂器名也世本云師延所作靡靡之音也漢書云靈帝好胡服作胡箜篌也二字并從竹空侯皆聲也)

[打-丁+嶲]索(上戶圭反切韻提也又離也說文從手嶲聲也經文作攜或作擕皆非本字下蘇各反方言繩之別名也)

　　無量壽如來念誦修觀行儀軌一卷

茅薦(上莫包反切韻草名也爾雅曰芓明也郭注引左傳云前茅慮無也下作甸反考聲云薦進也切韻草薦席也古今正字并從草薦聲薦音同上)

庳腳(上音婢切韻下也玉篇短也屋下也左氏官室卑庳無臺觀也說文從土作埤伏舍也又音卑經文從示作裨助也非經義也)

指[檄-木+巾](下古了反切韻以絹[檄-木+巾]脛也亦纏[檄-木+巾]也從巾敫聲敫音羊灼反經文從糸作繳音灼非指[檄-木+巾]義)

墻形(上匠羊反聲類云墻垣也說文垣墻敝也從嗇爿聲也爿音同上經文作墻廧[壙-黃+(王/回)]三形皆非)

車輅(上九魚反切韻車輅也詩云輶車鑾鑣下洛故反釋名曰天子所乘曰輅大戴禮云古之車輅也從車路省聲也)

　　金剛頂經一字頂輪王念誦儀一卷

怯弱(上去劫反切韻怯怕也字林云懼也從心去弱聲也下而斫反顧野王云弱尪也韻英云劣也從弜氺省弜音強氺音別)

固吝(上古誤反切韻堅也又牢也說文蔽也郭注爾雅云掔然牢固之意也掔音慳下良刃反字書鄙財物也或作恡亦通上固經文作顧謂回視也非本字也)

豆[蔻-(敲-高)+ㄆ](上徒候反下呼候反切韻豆[蔻-(敲-高)+ㄆ]藥名也本草云實如李實味辛而香可食令人益氣止瀉二字并從草豆[寇-(敲-高)+ㄆ]皆聲經文單作豆乃谷豆之字非藥名也)

蕩滌(上徒朗反切韻云蕩搖動也易曰八卦相蕩滌也考聲洗蕩也從皿湯在其上會意字皿明丙反經文從草作蕩藥名也非此用下徒歷反切韻凈也亦除也洗滌也)

嬋娟(上市連反下于緣反切韻嬋娟舞貌也考聲云好姿態貌一字并從女蟬捐省聲也)

馝馞(上蒲結反又作[香*(敝-ㄆ)]或作飶玉篇云火香也又音普蔑反下蒲骨反玉篇大香也二字并從香必孛聲也孛音勃)

殃咎(上于良反玉篇云禍惡也韻英云兇也亦咎也從歹央聲歹音五達反央音同上下其夕反爾雅曰咎病也切韻愆惡也說文從人各謂人各心相違即咎生也經文從一點作咎或從卜作咎皆誤書也)

鞭撻(上卑連反字書捶馬杖又策也下他達反尚書云撻以記之也禮云成王有過周公則撻伯禽也說文云從手達聲)

掐珠(上苦洽反切韻以爪掏物也說文從手臽聲臽音陷經文從舀作掏音他刀反非經用也舀音以小反)

　　金剛頂瑜伽金剛薩埵五秘修行念誦儀一卷

假藉(上古雅反切韻且也又借也下慈夜反說文以蘭及草藉地祭也從草藉聲藉音情亦反經文從竹作籍非也)

調擲(上徒聊反集訓云謂和也亦調弄也下直只反古文作擿振也說文投擲也從手鄭聲)

置胯(上竹吏反玉篇安也又委也說文從四直聲四音[絅-口+又]下苦化反腰胯也切韻兩股間也從肉夸聲夸苦花反)

　　金剛王菩薩秘密念誦儀一卷

顰眉(上符真反考聲顰蹙眉也下莫丕反說文云目上毛也像眉之形也玉篇云[穴/侵]眉而聽也經文從口作嚬笑也非顰眉字也作眉眉皆通用已久時世共傳也)

緋裙(上甫微反說文繒色下又作裙裙二形同渠云反字林衣也釋名云上曰裙下曰裳也從衣君聲)

藕絲(上五口反蓮根也爾雅曰荷芙渠其實蓮其根藕也下息茲反說文云蠶所作也從二糸糸音覓)

繽紛(上疋賓反切韻繽盛也下撫文反切韻云大也眾多貌又紛紜亂下也)

　　一字頂輪王念誦儀軌一卷

并豎(上蒲逈反說文云雙立也切韻比也從二立今經作并俗字也下殊主反玉篇小童未冠者也切韻立也說文作豆經文從立俗用字)

網橛(上文兩反說文云庖羲氏結網以漁也從糸罔聲罔音同上或作網[同-(一/口)+((人*人)/人)]像交結形也下其月反爾雅曰樴謂之杙郭璞注云橛也又作橜樴音特杙音羊式反從木弋)

[麩-夫+廣]麥(上古猛反考聲麥芒也又曰稻未舂者也作穬亦通下麥字俗作麥也白虎通麥金也金王而生火王而死也從來久作麥也)

噦嗌(上乙劣反說文逆氣上也下伊昔反韻集云喉上也爾雅從齒作齸郭璞注云江東名咽為齸也漢書宣帝崩邑王至京師城下不哭云嗌痛也)

欬瘶(上苦槩反說文云謦欬也從欠亥聲也下蘇奏反肺病也說文從疒欶聲疒女厄反欶音同上經文從口作咳嗽二形皆非本字)

　　大虛空藏菩薩念誦法一卷

反蹙(上府遠反不順切韻覆也從又廠聲又音手反音罕下[(巨-匚)*(十/十)]育反就也二手中指蹙上節如寶形印法也說文從戚足聲也經文或從就作蹵本字也)

　　佛頂尊勝陀羅尼念誦儀軌一卷

絣之(上伯萠反字書云振黑繩也集訓云絣撣也或從手作拼亦通字誥作[羊*并]古字也撣音彈)

庳腳(上皮媚反周禮庳猶短也顧野王云卑下也從廠從卑聲也廠音呵旦反)

[打-丁+必]左指(上駢蔑反考聲拗秘也拗音鵶絞反拗柲手指作印法也)

為鞘(下霄曜反考聲云刀劍室也從革肖聲也或從韋作韒亦通)

蟠于(上伴僈反廣雅云蟠曲也方言云龍未升天蟠在穴中謂之蟠龍也說文從蟲從番聲番音同上僈音母官反)

　　阿閦如來念誦法一卷

莽莫枳(上莫牓反下經以反或云莫計或云莫雞皆梵語經重也即金剛部母名字也)

赫奕(上呼格反切韻赤也又明盛也從二赤也下羊益反玉篇大也案赫奕即盛大貌也經文從火作焃非)

　　最勝無比大威德金輪佛頂熾盛光陀羅尼經一卷

熾盛(上尺志反考聲熾亦盛也說文猛火也字書明光也從火熾省聲下承政反切韻長也方言云廣大也說文多也從皿成聲)

羅睺(下胡釣反案字方言云一瞻也今云羅睺即梵語也或云攞護此云暗障能障日月之光即暗曜也)

計都(亦梵語或云雞兜或云計睹此云蝕伸亦暗曜也案羅睺計都常隱不現遇日月行次即蝕亦名建墜二曜也蝕音食)

彗孛(上徐醉反下蒲沒反爾雅云彗星為攙槍郭璞注云彗亦謂之孛言其形孛孛似掃彗也李淳風云彗孛所犯皆兇攙初銜反搶楚庚反)

太白(五星傍通秘訣云太白西方金之精一名長庚徑一百里其色白而光明也將軍之像出入循軌伏見以時將軍有功與熒惑合有兵其行一年一周天去日不過五十度)

火星(一名熒惑南方火之精一名罰星徑七十里其色赤光其行二年一周天所守犯皆兇也)

鎮星(中央土之精也一名地侯徑五十里其色黃其行遲二十九年一周天下星字說文從晶作曐云萬物之精也古文作[品/生]像形也晶音精亦精光也)

忿怒(上敷粉反說文云亦怒也從心分聲又音敷問反下乃故反玉篇恚也切韻嗔怒亦音弩今案忿怒像金剛頂瑜伽經云諸佛菩薩依二種輪現身有異一者法輪現真實身所修行愿報得身故二者教令輪現忿怒身由起犬悲現威猛故也)

設咄嚕(次都忽反下離古反或云窣睹嚕皆梵語輕重此云冤家即于一切善法作冤害者)

厭禱(上于艷于琰二反字書作[示*厭]謂[示*厭]穰也考聲云厭魅也又著也說文作猒從犬甘肉也下都皓反切韻請也字書云祈于天神也論語云請于上下神祇也)

咒詛(上又作祝或作詶同之受反說文云詶亦詛也下側據反古文作樝釋名云祝屬也謂以善惡之辭相屬著也詛謂使人行事阻限于言也說文云從言且聲且音子余反經從口作咀音才與反謂嚼也非此用)

續一切經音義卷第六續一切經音義卷第七

　　　　燕京崇仁寺沙門希麟集
    續音仁王般若波羅蜜念誦儀軌一卷(只音序中字)  瑜伽蓮花部念誦法一卷  金剛頂瑜伽護魔儀軌一卷  觀自在多羅念誦儀軌一卷  觀自在如意輪菩薩念誦法一卷  甘露軍茶利菩薩供養念誦儀一卷  三十七尊禮懺文儀一卷  大圣文殊師利菩薩贊法身禮一卷  都部陀羅尼目一卷  金剛壽命陀羅尼念誦法一卷  大方廣佛花嚴經入法界四十二字觀門一卷  觀自在菩薩真言觀行儀軌一卷  大圣文殊師利菩薩佛剎功德莊嚴經三卷  大樂金剛薩埵修行儀軌一卷  成就妙法蓮花經王瑜伽儀軌一卷  大樂叉女歡喜母并愛子成就法一卷  金剛頂瑜伽金剛薩埵念誦儀一卷  普遍光明無能勝大明王大隨求陀羅尼經二卷  圣迦抳忿怒金剛童子成就儀軌經三卷  文殊師利根本大教王經金翅鳥王品一卷  五字陀羅尼頌一卷  不空罥索大灌頂光真言經一卷  金剛頂超勝三界文殊五字真言勝相一卷  金剛手光明無動尊大威怒王念誦儀一卷  觀自在大悲成就蓮花部念誦法一卷  觀自在如意輪瑜伽一卷  修習般若波羅蜜菩薩觀行念誦儀一卷  金剛頂他化自在天理趣會普賢儀軌一卷  末支提婆花鬘經一卷  金輪佛頂要略念誦法一卷  大孔雀明王畫像壇儀一卷  瑜伽金剛頂釋字母品一卷  大圣天雙身毗那夜迦法一卷  仁王般若陀羅尼釋一卷  金剛頂瑜伽降三世極三密門一卷  大乘緣生論一卷

右三十六經四十一卷同此卷續音

　　仁王般若波羅蜜念誦儀軌一卷(只音序中字)

纂歷(上作管反韻英云集也爾雅釋詁云纂繼也說文云從糸算聲也算音蘇管反經文從莫作纂不成字也下郎的反切韻經歷也爾雅曰歷數也說文從止歷聲歷音同上經文作歷乃歷日字非纂歷也)

乃辟(上奴改反切韻語辭也爾雅曰仍乃郭璞注云乃即乃也釋文云古乃字也下必益反命也考聲召也切韻除也)

良賁(下彼義反韻集云賁微也又卦名也易曰賁亨小利利有攸往也案良賁者即助譯仁王經沙門名也)

常袞(下公穩反禮記玉藻云天子龍袞以祭鄭注云袞畫龍于衣上也案常袞即潤文翰林學士姓名也)

　　瑜伽蓮花部念誦法一卷

戶樞(下昌朱反爾雅曰樞謂之椳郭璞注云門扉樞機廣雅樞本也謂戶扇轉處說文云從木區聲也)

拄腭(下我各反口中上腭也說文云口上河也作谷谷音強略反口上畫重八像腭形也)

擘開(上絣夌反廣雅云擘分也說文云揮也亦開也從手辟聲也)

聯鎖(上輦鳣反聲類云聯不絕也說文連綴也從耳耳連于頰也從絲連不絕會意字也下蘇果反字書云釣鎖相連也)

　　金剛頂瑜伽護魔儀軌一卷

持鍬(下七消反俗字也亦作鍫正作鐰古文作[(序-予+非)*斗]爾雅云[(序-予+非)*斗]謂之疀郭注云鍬鍤字也方言云趙魏之間謂鍤為鍬江東呼鐅巴蜀謂鍬為鍤皆方俗異名也鐅音片蔑反鍤音插也)

蹲踞(上音存下居御反考聲狐蹲也釋名蹲存也謂存其后不著于席也踞箕踞也禮云無箕踞也箕音基)

屈蔞草(上軍律反下力句反似白茅而蔓生也今俗呼為長命草也)

[戀-心+斗]一杓(上居怨反切韻器[舀*欠]物也又云抒水也從斗[戀-心]聲[戀-心]音戀[舀*欠]音以沼反今[舀*欠][戀-心+斗]字也)

　　觀自在多羅念誦儀軌一卷

阿阇梨(中音士遮反梵語也或云阿遮梨正云阿折里耶此譯云親教謂親能教授諸余學者故)

臍腰(上徂奚反切韻膍臍也下以霄反玉篇腰脊也上作[要/月]字)

二空(案瑜伽持明儀作諸印契用五輪十波羅蜜五輪謂地水火風空二手各以小指為頭依次輪上經言并二空即并豎二大拇指也經作二腔音苦江反乃羊腔字書寫誤也甚乖經義)

　　觀自在如意輪菩薩念誦法一卷

虎狼(上呼古反說文云山獸君也淮南子云虎嘯谷風生也從人虍聲虍音呼虎爪似人故從人或作[虎-兒+八]廟諱不成字又作[虎-兒+巾]俗變非體下魯堂反說文云似犬白頰銳頭爾雅曰牝狼其子獥也獥音胡狄反)

枷鎖(上古牙反釋名云枷加也以木加于項也在手曰桎在足曰梏在項曰枷即拘罪人五木也下蘇果反切韻鐵索也謂聯環也)

指[檄-木+巾](下古了反如前已釋)

　　甘露軍茶利菩薩供養念誦儀一卷

洗滌(上先禮反又作灑字書洗蕩也刷也下徒歷反切韻凈也除穢也又蕩滌也)

[億-音+幵]咎(上去干反又作愆爾雅作諐釋言云逸諐過也下其　反切韻過也災也爾雅云咎顇病也說文人各相違也從人各經文作[各*卜]咎皆非本字)

鈴鐸(上郎丁反金鈴也切韻似鐘而小下徒洛反今大鈴也左傳金鈴木舌振于文教也又云上軍尉鐸遏[寇-(敲-高)+ㄆ]也)

駕馭(上古訝反字書駕乘也詩云駕我其[馬-(烈-列)+廾]音之戌反下牛倨反切韻駕也世本云骸服牛乘馭馬周禮有五馭鳴和鑾逐水曲過表止舞交衢逐禽佐也說文從馬又又即手會意字也經文作御侍也使也非駕馭字也)

烏樞瑟摩(梵語或云烏蒭沙摩舊譯云穢跡金剛此言有失似毀于圣者也新翻為除穢忿怒尊謂以金剛慧現威怒身降伏難調穢惡有情故也)

傲誕(上五倒反切韻慢也倨易也考聲云自高也爾雅曰傲謔也下徒旦反字書云大也切韻信也顧野王云欺也從言延聲也謔音香虐反)

臭穢(上尺救反切韻凡氣總名也考聲云腥臭也說文從犬自自即鼻也會意字古文作殠俗作臰經文從口作[口*(自/死)]無此字)

　　三十七尊禮懺儀一卷

妙灋(下方乏反古文法字也今多用法字說文則法也切韻常也又數也)

　　大圣文殊師利菩薩贊法身禮一卷(只音序中字)

馭宇(宇玉矩反宇宙也集訓云寰宇也切韻大也又邊也從宀于聲宀音莫仙反)

沃蕩(上烏酷反韻詮云沃灌也聲類云以水淋下也下徒朗反切韻滌蕩也又搖動也從皿湯聲)

　　都部陀羅尼目一卷

絣地(上北萠反切韻振黑繩也從糸并聲經文從手作絣音普耕彈也非此用)

蘇摩呼(梵語也此云妙臂也)

　　金剛壽命陀羅尼念誦法一卷

魔[醠-央+兮]首羅(古舊梵語也正云么系濕嚩啰此云大自在即色界天主也)

揾蘇(上烏困反切韻按也方言云揾抐物入水也抐音奴困反下素姑反紫蘇草也按經揾蘇字合作酥切韻酥乳酪也)

擲于(上直炙反切韻云投也振也又拋擲也古文作擿)

　　大方廣佛花嚴經入法界四十二字觀門一卷

經中自釋四十二梵字余無可音訓

　　觀自在菩薩心真言觀行儀軌一卷

身帔(下丕義反考聲云巾帔也切韻衣帔也說文云從巾皮聲或音披襜也非霞帔也)

輕縠(下胡谷反韻詮云谷似羅而細也切韻云羅縠也從糸谷聲谷音谷)

交縫(下扶用反爾雅曰緎羔裘之縫也說文紩衣也從糸逢聲緎音域紩音袟縫亦音逢)

　　大圣文殊師利佛剎功德莊嚴經卷上

門閫(下苦本反聲類云閫閾也集注云謂限門木也顧野王云門限也說文云門限也從門困聲)

商佉(上失良反下羗奢反梵語也或作餉佉上音失量反此云蠃即所吹法蠃也俗作螺字)

澄睟(上直陵反切韻水清也考聲云澄定也說文云凝也亦作征字下雖遂反玉篇深視也字書云潤澤也從目醉省聲作[目*(、/平)]俗字也)

奢摩他(梵語也此譯為止心寂靜即定也)

披擐(上音被字書云加也考聲服也下音患桂菀珠叢云以身貫穿衣甲也五經音義亦音古患反)

謦欬(上口冷反說文謦亦欬也下苦戴反說文云逆氣返也亦瘶也有作謦音口定反樂器也或作咳音胡來反嬰咳也皆非此用瘶蘇奏反)

遍捫(下莫奔反聲類云捫摸也集訓云撫摩也說文撫持從手門聲)

險诐(上香撿反說文云阻難也從阜僉聲下彼義反切韻佞也說文云險诐也從言彼省聲也)

粗獷(上倉蘇反正體字也俗作鹿鄭注禮記云粗疎也廣雅云惡也說文云從三鹿下虢猛反集訓云如犬獷惡不可近也故從犬經或作礦字非也)

　　大圣文殊師利佛殺功德莊嚴經卷中

鈿飾(上堂練反韻集云以寶瑟鈿以飾器物也下升織反考聲云糚飾也文字典說修飾古今正字從巾飤聲音似)

準繩(上之允反切韻度也平準也下食陵反玉篇索也字書直也尚書曰木從繩則正也世本云倕作準繩也)

熙怡(上虛之下與之反說文云熙怡和悅也爾雅云悅服也方言云怡喜也經或作嬉非)

　　大圣文殊師利佛殺功德莊嚴經卷下

蘇彌盧(舊云須彌或云彌樓皆梵言訛也今正云蘇彌盧此翻為妙高也即俱舍論云妙高層有四是也又云蘇彌盧欲天梵世各一千唐梵互舉一名也)

踰繕那(舊云由旬或云踰阇那此無正翻義翻一程也即自古圣王軍行一日程也前孔雀王經中已廣釋)

疲厭(上音皮賈注國語疲勞也廣雅倦也從疒皮聲下伊焰反考聲飽也亦倦也說文云從犬甘肉作厭犬甘于肉也今俗變作厭字通用)

摩伽陁(梵語也或云摩竭陀或云摩竭提或云墨竭提一也此云無毒害謂此國法不行刑戮其有犯死罪者但送置寒林也或云大體國言五印度中此國最大統攝諸國故也又云遍[聰-囪+公]慧言[聰-囪+公]慧之人遍其國內也皆隨義立名也)

一婆訶(下音呵梵語也此云圌又作篅同音市緣反即倉圌也)

　　大樂金剛薩埵修行儀軌一卷

置胯(上竹吏反切韻安也說文云委也從罒直聲下開化反考聲兩股間也或作跨越也非此用也)

側捩(上阻力反切韻傍側也下綀結反玉篇云拗捩也從手戾聲戾音同上說文作戾犬在戶下也經文從糸作綟廣韻麻小結也非側捩手指結印義)

彎弓(上烏關反韻集云挽弓曲勢也前已釋)

箜篌(上音空下侯音樂器名也前已釋訖)

　　成就妙法蓮華經王瑜伽儀軌一卷

瑜伽(梵語也或云瑜祁或云庾誐皆訛也此云相應案大論有四種相應謂乘相應境相應行相應果相應也)

記[竺-二+別](下方列反切韻分[竺-二+別]也考聲決也說文從言作謝亦同經文從草作莂埤蒼云穊種移蒔也非記[竺-二+別]字)

奢摩他(梵語也此云止)

毗缽舍那(梵語此云字觀也案止觀即定慧二名也如前新花嚴音義已釋)

洲渚(上音州下章與反爾雅曰水中可居者曰洲小洲曰渚小渚曰沚也詩云在河之洲也方言云洲灘也音他丹反沚音止渚或作陼)

欠陷(上去劍反說文云少也下戶[龠*音]反[龠*音]于陷反玉篇入也切韻潰沒也又墮也說文云作臽小坑也從人在臼音舊)

墊下(上都念反尚書曰下民昏墊孔傳云言天下民昏瞀墊溺也玉篇云墊下也瞀音務)

雜插(上徂合反切韻云集也穿也字林眾也下楚洽反考聲刺入也從手臿聲臿音同上作[插-臼+(凵@(人*人))]插皆非本字)

　　大藥叉女歡喜母并愛子成就法一卷

真多摩尼(楚語或云振多末尼或云質多么柅一也此云如意珠也抳音尼[(牙*ㄆ)/止])

牸牛(上疾吏反顧野王畜母也方言云牛牝曰牸牡曰特其子曰犢也皆從牛形聲也)

甘脃(上甘美也嘗也說文作曰口含一也下七醉反玉篇弱也考聲云嫩也古今正字從肉絕省聲言肉凝易破也經文多從危作脆俗字也)

[寐-未+夢]寐(上莫弄反說文云寐而有覺也從宀從爿夢周禮以日月星辰占六[寐-未+夢]之吉兇也一日正二日[(遻-(這-言))-(前-刖)]三日思四日悟五日憘六日懼也下蜜二反寑也息也從[寐-未+夢]省未聲也經文單作夢俗用亦通也)

嚕地啰(上離古反下借音離加反梵語也此云血呼玦反)

卻送(上正體卻字也)

　　金剛頂瑜伽金剛薩埵念誦儀一卷

懵字(莫亙反影梵聲也不求字義亙古鄧反)

睫瞤(上即葉反說文云目傍毛釋名云睫插也謂插于目匡也又云臉上毛也從目捷省聲也下如均反又作眴切韻目臉動也從目閏聲)

　　普遍光明無能勝大明王大隨求陀羅尼經卷上

耶輸陁羅(輸式朱反梵語也或云耶戍達羅正云以戍多啰此翻為持譽也)

嚙損(上研結反禮記云無嚙骨說文云嚙噬也從齒[豐*刀]聲[豐*刀]音口黠反經文作嚙非)

筏羅捺斯(筏音伐或云波羅痆斯亦云波羅奈梵語西域國名也)

雷電(上嚕回反說文作靁易曰天雷無妄論衡云陰陽氣激也下堂練反玉篇云閃電也釋名曰電[歹*尒]也謂乍現則[歹*尒]滅也說文陰陽激輝也從雨電音申)

霹靂(上疋覓反下靈的反文字典說云霹靂大雷擊物也論衡云天地為爐陰陽為氣相擊之聲也說文云從雨辟歷聲也經本有從石作礔礰二形俗用非本字也)

蚊[蠢-春+(└@人)](上勿汾反方言云秦謂蚋為蚊嚙人飛蟲子也說文作蚊吳音閩經文作蚉俗字下莫耕反聲類云蚊蚋之屬也似蠅而大說文山澤草花中化生也亦生鹿身中大者曰[蠢-春+(└@人)]小者曰[土*替]音蹔也)

蝗蟲(上音皇考聲飛蝗也爾雅曰食苗心螟食葉[蟲*貣]食節賊食根蟊案并蝗蟲異名也下正體蟲字爾雅曰有足謂之蟲無足謂之豸)

旱澇(上胡笴反笴各旱反切韻云雨少也說文云從日從干下郎到反玉篇水澇也切韻淹也或作潦又音老泊水也非此用)

　　普遍光明無能勝大明王大隨求陀羅尼經卷下

鉞斧(上員月反下方矩反尚書云王左杖黃鉞孔注云以黃飾斧也從金戉聲戉音同上從戈[戉-戈]聲[戉-戈]音厥作戊非也)

擗地(上房益反字林云擗撫擊也爾雅云擗撫心也郭注云謂椎胸也)

驚愕(下五各反韻集云愕亦驚也說文從心咢聲咢音同上說文云正作[遻-(這-言)]字也)

趒驀(上他吊反切韻趒越也說文從走兆聲經文從足作跳或作跳皆俗字下莫伯反聲類云踰也切韻謾驀也說文云騙馬上也從馬莫聲也)

　　圣迦抳忿怒金剛童子成就儀軌經卷上

縛[打-丁+僕](上符籰反籰王縛反考聲云系也說文云束也從糸搏省聲經文從專作縛音傳誤書也下簿角反韻集云相[打-丁+僕]也或作撲音普卜反非相[打-丁+僕]字)

干燥(上古寒反字樣云本音[虔-文+ㄆ]今借為干濕字也古文從水作漧下蘇道反玉篇火干也切韻云干亦燥也)

蘇摩呼(上蘇字借上聲呼梵語也此云妙臂)

蚯蚓(上音丘下音引切韻蟲名也下亦作螾禮記月令云孟夏月蚯蚓出爾雅云螼蚓郭璞注云江東呼寒蚓也螼音羗引反)

牛[犀-牛+水](下奴吊反考聲云溺也說文云從水[尸@(一/八/毛)]省聲今經文作尿俗字通用)

髆傭(上音博考聲股上脾也說文云肩髆也從骨專聲經文從肉作膊音普博反謂干脯也非經義下丑龍反鄭箋毛詩云滽均也說文云均直也從人庸聲有作[月*庸]俗用字亦通也)

迸竄(上北諍反韻集云迸散也考聲云逃也說文云從走作[起-巳+并]下七亂反字林云逃竄也切韻亦誅也尚書云竄三苗于三危也說文云藏也從鼠在穴中會意字也)

　　圣迦抳忿怒金剛童子成就儀軌經卷中

[要/月]絳(上又作腰同于宵反下吐刀反字林云以絲織如繩也從糸從條省聲也字統作絳亦通用絳又音他到反)

揾嚕地啰(揾烏困反韻集云揾抐按物入水也抐音嫩也嚕離古反啰離吒反嚕地啰三字梵語此云血也)

沮壞(上情與反左傳云沮亦壞也說文云從水且聲且音子魚反下懷恠反考聲云崩摧也敗也古今正字云自破曰壞從土褱聲也褱音懷包也說文云懷字從衣[褱-衣]音談合反[褱-衣]上從橫目下從氺音別經文作壞傳寫人誤書也)

黿鼉(上音元說文云鱉也下達河反說文云水蟲也形似[蟲*折]蜴長五六尺從[龜-(色-巴)]單聲[龜-(色-巴)]音猛單音那形聲字也)

龜鱉(上鬼為反說文云龜舊也外骨而內肉者也從它龜頭似它天地之性也廣肩無雄龜鱉之類也以它為雄像四足頭尾之形也下卑滅反說文云水介蟲也從黽敝聲有從魚作鱉非也)

噤口(上渠飲反字統云寒而口閉也說文云從口禁聲有作[禁*頁]怒而切齒也非噤口字也)

樺皮(上胡罵反木名也皮堪為燭者其中有赤白粗細白細者堪書梵夾以彼土無紙多以貝多葉或多羅葉反樺皮書字也)

蔓藤(上無怨反韻集云瓜蔓也下徒登反切韻云苰藤草也考聲云藤蘿也)

　　圣迦抳忿怒金剛童子成就儀軌經卷下

所嚙(研結反說文云從齒[豐*刀]聲音口黠反經文作嚙非也)

驅擯(上豈俱反考聲云奔也又逐也詩云弗馳弗驅說文云從馬區聲經作驅俗字下必刃反切韻云擯[序-予+干]也集訓云棄也說文云從手賓聲)

[竺-二+(參-(彰-章)+(恭-共))]子(上作貪反韻集云[禾*臿]頭者也又音作憾反[竺-二+(參-(彰-章)+小)]綴也從竹叅聲也)

腳鋜(下仕角反顧野王云鎖足也韻略云足鋜也從金浞省聲經文作鎙俗或亦音朔戈屬非此用也浞音同上)

箭鏃(下作木反爾雅云金鏃翦羽謂之鍭郭璞注云今之錍箭是也鍭音侯錍音批)

　　圣閻曼德迦威怒王立成大神驗念誦法一卷

槊印(上說文云作矟雙角反通俗文曰矛長丈八尺謂之槊經文從金作鎙俗用非也下于刃反韻集云符印也釋名云印信也因也封物因付信也從爪從[ㄗ@、]古文作[爪*ㄗ]字[ㄗ@、]音節)

熒惑日(即火星直曰也五星傍通秘訣云熒惑南方火之精也一名罰星徑七十里其色赤光其行二年一周天仁王經中已具釋訖)

舍睹嚧(或云率睹嚕亦云設咄嚕皆梵語訛轉也此云惌家也)

　　文殊師利根本大教王經金翅鳥王品一卷

幖幟(上必遙反考聲云幖舉也或從木作標經從手作摽俗字下昌志反字書云幟謂標上幡也從巾戠聲也)

濺灑(上煎線反說文云從贊作灒污灑也下沙雅反亦散灑與濺字訓同)

薏苡(上音意下音以顧野王云即千珠也本草云薏茨性平主筋骨拘攣不可伸屈者又益氣二字并從草意以皆聲)

縈繞(上伊營反下饒少反毛詩傳云縈縱也說文云收[卷/牛]也從糸熒省聲繞纏也從糸堯聲)

　　五字陀羅尼頌一卷

竦栗(上息拱反爾雅曰竦懼也詩云不戁不竦下力質反考聲戰懼也詩云惴惴其慓說文云從心票聲也)

涕泣(上他禮反韻集云目汁也古今正字從水弟聲也下去急反切韻哭泣也集訓云無聲出涕曰泣也)

泚那(上千禮反梵語也案字水[涳-工+((嘹-口)-(日/小))]清泚貌也)

　　不空罥索大灌頂光真言經一卷

虵蝎(上射遮反毛詩云惟虺惟蛇周易云虵豸屬也說文從它作蛇它音徒何反下許謁反毒蟲名也)

米亸羅(亸音多可反梵語也此云死人尸也)

　　金剛頂超勝三界文殊五字真言勝相一卷

(無可音訓)

　　金剛手光明無動尊大威怒王念誦儀一卷

酸[怡-臺+楚](上素官反韻集云酸疼痛也考聲云骨痛也說文云從疒酸省聲下瘡舉反音譜云[怡-臺+楚]痛也顧野王云心利也從心楚聲又音初去反經文或單作楚荊楚也又州名非本字)

芙蓉(上防無反下余封反即荷蓮也爾雅曰荷芙渠郭注云別名芙蓉江東呼荷毛詩傳云未開者曰芙蓉已開者曰菡萏也)

婆誐[金*(離-禸+ㄆ)](上去聲下亡范反經作[金*(離-禸+ㄆ)]俗梵語也舊云婆伽婆或云薄伽梵亦云薄伽伴皆訛此翻為世尊六義總名)

鑠訖底(上書灼反下丁禮反梵語也此云戟經中云手操鑠訖底即威怒王所持戟槊也下底字經文或作底音止非梵語本音)

嚩日啰(上音無滿反曰啰二字合聲呼正梵語云舊云伐阇羅或云跋折羅此云金剛案經云或執嚩曰啰即無動尊所持金剛持是也)

　　觀自在大悲成就蓮花部念誦法一卷

糠秕(上苦剛反亦作糠韻略云米皮也下補幾反亦作秕顧野王云谷不成也國語云軍無秕稈也并從禾同)

棘刺(上紀力反韻集云小棗木名也下又作刺音七賜反爾雅云茦刺也郭璞注云草刺針也茦音初革反方言云凡草木而刺人者也)

脹顋(上知亮反考聲云滿也切韻肘脹也從肉張省聲下蘇來反說文顋頷也頷音胡感反字書云頰也經文作腮俗字也)

跣足(上蘇典反集訓云足親于地也從足先聲下即玉反爾雅曰足趾也從口止作足經文作足書寫人草變非也)

應踏(下徒合反說文云著地行皃從足沓聲沓音同上又作蹋切韻云蹴蹋也案經合作蹋字作踏又音他答反)

[糸*畏]佩(上烏恢反說文云五色絲飾也從糸畏聲下蒲妹反韻英云玉佩也禮記云古之君子必以佩玉比德也)

香緌(上許良反說文云香芬也正從黍其作[黍/甘]或作薌谷氣也經文從草作萫非本字下儒佳反玉篇云冠纓也爾雅曰袆緌也郭注云香纓也交絡帶系于體因名袆緌也從糸委聲經文作蕤乃葳蕤藥名也又蕤賓五月律管名案經以[糸*畏][王*風]香緌嚴飾大悲觀自在身也作萫蕤字甚乖經意)

[氣@盆]氳(上符分反下于云反說文氛氳祥氣或作氛元氣也二字并從氣分昷聲氣音氣也)

擐甲(上胡串反字林貫也釋文音訓并同五經字樣音古患反下甲字或從金作鉀亦通)

　　觀自在如意輪瑜伽一卷

閑谷(上古晏反韻集云溝[澗-日+月]也爾雅云山夾水曰澗或作澗字俗用亦通下古鹿反玉篇山谷也爾雅曰水注溪曰谷又谷養也老子云谷神不死是為玄牝也)

裸形(上華瓦反避俗諱作此音也案說文云本音郎果反顧野王云裸者脫衣露體也從衣在果邊也經文從身作裸亦作倮皆俗用字有經從示作裸音灌不達字義書誤也)

　　修習般若波羅蜜菩薩觀行念誦儀一卷

掣擊(上昌列反韻詮云挽也字書云引也又音昌制反下古歷反切韻擊打說文云從手[擊-手]聲也[擊-手]音吃)

　　金剛頂他化自在天理趣會普賢修行儀軌一卷

藕絲(上五口反蓮根也爾雅曰荷芙渠其根藕也郭注云別名芙蓉江東呼荷也)

鉀絳(上古狎反音譜云鎧[跳-兆+甲]也五經文字并單作甲云兵甲也下他刀反又作絳慆二形云綿絲繩也又音他到反)

　　末利支提婆花鬘經一卷

指攪(上職雉反韻略云手指也又指撝也斥也下古巧反玉篇手動也說文云從手覺聲也)

馺[馬*沓](下蘇合反梵語也案字馺[馬*沓]馬疾行皃也)

槲樹(上胡谷反木名也考聲葉似松而細爾雅云樕撲心郭注云槲樕別名從木斛聲經文作谷亦通用)

　　金輪佛頂要略念誦法一卷

　　大孔雀明王畫像壇儀一卷

　　瑜伽金剛頂釋字母品一卷

(已上三經并無可音訓)

　　大圣天雙身毗那夜迦法一卷

毗那夜迦(舊云頻那夜迦皆不正梵語應云吠音微一反那野怚迦此云障礙神謂現人身象頭能障一切殊勝事業故)

銅杓(上徒紅反切韻云金一品也山海經云女林之山其陽多赤銅說文云赤金也從金同聲下市若反韻略云杯杓也從木勺聲勺音斫)

[戀-心+斗]油(上居怨反字書云欥[戀-心+斗]物也從斗[戀-心]聲欥音以沼反亦[戀-心+斗]也)

蘿卜(上音羅下蒲北反俗字也爾雅作蘆菔郭璞注云蘆菔蕪菁屬也紫花大葉根可啖也本草云性冷利五藏能除五藏中惡氣服之令人白凈又制面毒若飲食過度可生食之)

　　仁王般若陀羅尼釋一卷

　　金剛頂瑜伽降三世極三密門一卷

　　依目錄有大乘緣生論一卷

(已上三經并無可音訓)

續一切經音義卷第七續一切經音義卷第八

　　　　燕京崇仁寺沙門希麟集


　　續音根本說一切有部毗奈耶藥事二十卷

右從第一盡第二十同此卷續音

　　根本說一切有部毗奈耶藥事卷第一

痿黃(痿于隹反考聲濕病也集訓云足不及也釋名云痿萎也如草木葉萎死于地也從疒委聲下胡光反爾雅云玄黃病也郭注云[虺-兀+兄][(虺-兀+兄)-蟲+貴]玄黃皆人病之通名而說者便為馬病失其義也)

憔顇(上齊遙反下情遂反考聲云憔顇瘦惡蒼頡篇作憔悴云愁憂也毛詩從言作譙誶班固從疒作癄瘁漢武帝李夫人賦從女作嫶[女*卒]左傳從草作蕉萃諸書無定一體今經文多作憔顇)

蘡薁(上益盈反下于六反考聲云草名可食似葡卜而小其子黑色說文云二字并從草嬰奧俱聲也)

棕櫚(上子紅反下力居反韻集云栟櫚木名也考聲云栟櫚木有葉無枝二字從木[稯-禾]閭聲栟音并)

椰子(上以遮反韻集云椰子果木名也其葉背面相類出交趾及海島子大者可為器從木耶聲)

菖蒲(上尺良反下薄胡反切韻菖蒲草名似蘭可以為席也本草云菖蒲藥名八月采根百節者為良也蘭音良刃反)

[麩-夫+廣]麥[麥*弋](上古猛反說文麥皮也方言云即今大麥也下與職反字書無此字新字林云[麩-夫+弋]麥芒也案麥字從來[各-口]白虎通云麥金也金王而生火王而死也[麥*廣]從礦省聲[麩-夫+弋]從弋諧聲也久音雖)

江[狂-王+屯](上古腔反下徒論反俗字正作豚言江[狂-王+屯]即江海水中大魚也其形類[來*者]故以為名風波欲起此魚先出水上出沒須臾有風浪起也)

鮫魚(上古肴反說文云海魚名也皮有文可以飾刀劍也從魚交聲下語居反說文云水蟲也從[色-巴+肉]水作[(冉-土+(久/人))/水]爾雅曰魚膓謂之乙魚尾謂之丙郭注云皆似篆書字因以名焉)

瘡疥(上楚良反古文作創[利-禾+刃]刃破也釋名云瘡傷也言體有傷破也禮云頭有瘡則沐下音介又作疥說文云瘙也從疒介聲作疥亦同)

[糸*狂]婆(上又作[狂/糸]音女林反梵語果木名也)

騷毗羅(上蘇刀反梵語此云漉水囊)

釘橜(上丁定反考聲以丁釘木也下其月反韻略云杙也爾雅云在地者謂之臬郭璞注云即門橜也或作橛字)

歐逆(上烏口反切韻吐也又作嘔同食療本草云豬膽止干嘔也)

杙上(上羊式反爾雅曰樴謂之杙郭注云即橜也又作弋訓同樴音持方言北人謂橜為樴也)

家貲(上古牙反爾雅云牖戶之閑謂之扆其內謂之家說文云家居也字從宀豭省聲也宀莫仙反深屋皃豭音古牙反下即移反說文云貲貨也又財也從貝此聲)

鄔波馱耶(上安古反或云郁波第耶梵語輕重也此翻為近誦為以弟子年小不離于師常逐常近受而誦也鄥波馱耶亦翻為親教舊譯為知罪知無罪名為和尚或云和阇并于闐等國訛轉也本非印度之雅言)

割[月*坒](上正割字爾雅云割裂也韻集割剝也又斷截也下傍禮反俗字也正作[骨*坒]切韻股也從骨坒聲坒音比)

饑饉(上古文作[飢-幾+乏]又作饑同音幾治反下音覲爾雅云谷不熟為饑郭注云五谷不成也又曰蔬不熟為饉注云凡草菜可食者通名為蔬春秋谷梁傳云二谷不升謂之饑三谷不升謂之饉五谷不升謂之災也災正災字)

剜割(上烏桓反埤蒼云剜猶[利-禾+肙]也廣雅義同說文云剜挑也從刀從[夕*匕]音琓經文作剜字俗)

　　根本藥事卷第二

羯闌鐸迦(下音姜佉反舊名迦闌陀亦云迦闌鐸迦皆梵語訛轉也本云羯[娕*頁]馱迦此云好聲鳥謂王舍城側有大竹林此鳥棲止多在其林因以名焉)

患痔(上胡慣反考聲病也集訓云憂也切韻苦也惡也說文云從心串聲串音古患反下直里反切韻漏病也考聲云后病也說文云從疒峙省聲疒女厄反)

薜舍離(上蒲計反梵語或云吠舍離古云維耶離亦云毗耶離皆訛略也此翻為廣嚴城謂此城于中印度境最大廣博嚴凈因名焉)

婆羅痆斯(痆女黠反亦云波羅捺斯舊云波羅奈亦梵語西域國名也)

荻苗(上徒歷反亦西域國名彼國多出此草因以為名焉)

樗蒱(上丑居反爾雅云栲山樗也下薄胡反爾雅曰楊蒱柳郭注云可以為箭也案樗蒱二字戲也博物志云老子入胡因作樗蒲)

鉛錫(上與專反玉篇鉛青金也尚書云青州貢鉛說文云從金[八/口]聲經文作鈴俗字下先戚反亦鉛類也爾雅云錫謂之鈏郭璞注云白镴也說文云鋃錫之間從金易聲也鈏音弋忍反)

間錯(上古莧反爾雅云間代也玉篇間廁切韻間迭也隔也下倉各韻集云雜也考聲東西為交上下為錯律文從糸作[糸*間]與橺同切韻桾也非間錯義)

嫂怪(上蘇皓反爾雅釋親云兄之妻為嫂弟之妻為婦說文云從女叟聲又作嫂古文律文從更作[女*更]俗用字也下古壞反切韻怪異也又作恠字)

恍惚(上虎晃反下呼骨反字林云心不明也老子云恍恍惚惚其中有物二字并從心光忽聲下或作忽)

　　根本藥事卷第三

嗢柁南(上烏沒反次徒可反梵語也此翻為集總散亦云足跡或云欇施皆隨義譯即偈頌也)

獷戾(上古猛反字書惡也顧野王云犬不可附也下郎計反爾雅云罪也切韻乖違也說文云曲也字從犬出戶下也二字并從犬律文從禾作穬乃禾[卄/(└@人)]也非獷戾也)

羅弶(上魯何反韻略云網羅也詩云逢此百羅爾雅云鳥[(ㄇ@人)/古]謂之羅或作羅下其亮反說文取獸具也從弓諒省聲也)

毗訶羅(訶音呵或云微賀羅梵語聲轉也此云寺也或云僧伽藍摩此云眾園律云造五百毗訶羅即五百寺也)

船舶(上食川反方言云關東曰船關西曰舟說文云從舟沿省聲沿與專反沿路之沿鉛錫之鉛皆放此律文從公作船作舡皆俗字下傍陌反切韻海中大船也從舟白聲)

一撮(倉適反適古活反字書云以手撮物也算經云六十四黍為一圭四圭為一撮從手最聲又音臧適反謂手撮也)

傘插(上蘇旱反廣韻傘蓋也陸氏本作傘下楚洽反說文刺人也從手臿聲臿音同上從手人臼也律文作插或作插皆誤書也)

　　根本藥事卷第四

土榻(上他古反尚書曰土爰稼穡說文云土吐也能吐生萬物也從二二地之數也亅象地中物出也〡古本反下亦作[木*翕][仁-二+翕]同吐盍反字書云床榻也從木[日/羽]聲[日/羽]音同上)

陂湖(上彼宜反尚書云澤障曰陂爾雅曰陂者曰陂郭注云地不平也說文云從[阜-(口/十)+(耜-耒)]皮聲下戶吳反切韻江湖也廣雅曰湖亦池也從水胡聲也)

逃避(上徒刀反集訓云亡也去也說文云竄也切韻走避也從辵兆聲辵丑略反亦作[迍-〦+山]字下毗義反韻集藏也違也又去也回也孝經曾子避席注云起答也)

天竺國(竺音篤或云身毒或云賢豆或云印度皆訛正云印特伽羅此云月西域記云謂諸群生輪回不息無明長夜莫有司存其猶白日既隱宵月斯繼良以彼土賢圣繼軌導凡利物如月照臨故以名焉)

摩揭陀(或云摩竭提亦云墨竭提皆梵語訛轉也自古翻傳隨義立名或云不至言其國鄰敵不能侵至也又云遍聰慧言聰慧之人遍其國內也又言無毒害言其國法不行刑殺其有犯死罪但送寒林耳)

稻[卄/幹](上徒皓反切韻粳稻也禮記云嘉稻曰蔬本草云粳米主益氣止煩泄稻米主溫中令人多熱明是二物也說文云沛國呼稻為糯字林云稻米黏粳米不黏也下古案反字書云莖干也)

　　根本藥事卷第五

拓頰(上他洛反集略云手拓物也下古葉反切韻面頰也案拓頰與搘頤義同也頰籀文又作[夾*(巢-果+(一/自))]古字也)

門閫(上莫毗反爾雅云正門謂之應門顧野王云在堂房曰戶城郭曰門說文云從二戶作門下苦本反說文云門限也從門困聲也)

嗢缽羅(上溫骨反舊云漚缽羅或云優缽羅亦云烏缽羅皆梵語輕重也此云青蓮花其花青色葉細狹長香氣遠聞人間罕有唯大無熱惱池中有此蓮花也)

拘物頭(梵語或云拘某陀亦云拘牟那此云赤蓮花其色深朱甚香亦大人間無亦出彼大龍池)

分陀利(梵語訛略也或云奔茶利迦或云奔[奴/糸]哩迦此云白蓮花其花如雪如銀光奪人目甚香亦大多出彼池人間亦無[奴/糸]音奴雅反)

聾痖(上祿東反左傳云耳不聽五音之和謂之聾杜注云聾暗也蒼頡篇云耳不聞也說文云從耳龍聲下鵶賈反考聲云口不能言也古今正字痖喑也從疒亞聲疒女厄反律文從口作啞音厄周易云笑言啞啞也非聾痖字)

杻械(上敕久反下胡戒反玉篇云桎梏也考聲云所以拘罪人也在手曰杻在足曰械并從木丑戒聲也)

栗姑毗(姑吐涉反梵語舊云離車子亦云梨車毗此云貴族即公子王孫也)

無[葶-丁+呆](下古老反切韻禾稈也又藁本謂草創之本也說文云草也從草槀聲槀音同上)

車輅(上九魚反下洛故反釋名云天子所乘曰車輅大戴禮云古之車輅也蓋圓像天軫方像地二十八轑像二十八宿三十輻像日月之數仰則觀天文俯則察地理前視鑾和之聲側觀四時之運也)

摩納婆(梵語也或云摩那婆此云儒童即修習圣道者也)

弶伽河(上其亮反梵語舊云恒河應云殑伽音魚等反西域河名此河本出無熱惱池南面以彼沙細最多故引為喻)

阿遮利耶(舊云阿阇梨或云阿左梨梵語聲轉也此云正行又云軌范謂于善法中教受令知軌范也)

翅翮(上又作[羽*支]同施智反集訓云鳥翼也下胡革反玉篇云鳥羽也爾雅云羽本謂之翮郭璞注云鳥羽也從羽支鬲皆聲也)

　　根本藥事卷第六

福鞔(下母桓反說文云覆蓋也案律文云以百福挽萬字手即諸經律百福莊嚴網鞔手也律文從車作挽音挽說文云引車也甚乖律意)

聰睿(上倉紅反說文作聰尚書云聽曰聰孔傳云耳[聰-囪+公]明審也說文云察也從耳匆聲匆音同上匆字從心匆音楚江反律文作[聰-囪+公]俗字下悅惠反洪范云睿作圣鄭注禮記云思之精也廣雅云智也古今正字深明也從[(├/(月-一))*又]從目從谷省[(├/(月-一))*又]音殘律文作[(止/(谷-口+目))*又]不成字也)

技藝(上渠綺反切韻藝能也說文云從手支聲律文作伎非下魚祭反考聲云才也切韻能也廣雅云常也論語云游于藝也)

鐵矟(上他結反說文云黑金也從金[鐵-金]聲律文作鐵俗字下雙捉反博雅云兵器也韻詮云長矛也從矛肖形聲字也律文有作槊俗字)

[竺-二+(狦-(狂-王))]立(上楚革反說文作[狦-(狂-王)]云符命也謂上圣符信教命以授帝位像簡[狦-(狂-王)]連掇之形律文作束驅束也說文云馬撾也非[竺-二+(狦-(狂-王))]立字)

餉伽(上式亮反梵語或作商佉二字此云蠃即今所吹法蠃是也)

赫赫(呼格反韻集云明也盛也考聲云發也詩云赫赫師尹爾雅云赫赫迅也郭注云謂盛疾貌律文從火作焃火赤色也非赫赫義也)

鄔波索迦(上烏古反索蘇各反梵語也舊云優婆塞訛也此云近事男即七眾之一也)

鸚鵡(上烏耕反下音武或作[母*鳥]山海經云黃山有鳥青羽赤喙人舌能作人語名曰鸚鵡并從鳥嬰武皆形聲字)

惡鴟(下處脂反爾雅云怪鴟也郭注云即鴟鵂也今江東通呼怪鳥又曰梟鴟注云即土梟也或作[互*鳥]俗字也律文作鵄非也)

搦殺(上女陌反字統云捉搦也從手溺省聲又音女角反切韻持也下所八反爾雅云斬刺殺也作煞俗字也)

[月*郤]踏(上居約反俗作腳切韻手[月*郤]也釋名云[月*郤]卻也以其坐時卻在后也下徒合反考聲云著地行也又作蹋字林云蹴也)

　　根本藥事卷第七

青輅(上倉經反東方色也羅浮山記云男青女青皆木名今不取下洛故反釋名云天子所乘白輅以金玉象等隨所飾名之前第五卷已釋)

懷迂(上戶乖反爾雅云懷來也切韻安也說文云從心褱聲褱音同上下王俱反顧野王云迂大也遠也韻集亦云遠也案懷迂思來遠賢也)

曲磵(上丘玉反切韻委曲也下古安反或作[澗-日+月]爾雅云山夾水曰澗顧野王云百磵也)

罐綆(上古玩反集訓云汲水器從缶雚聲缶音芳久反雚音貫下古杏反玉篇云汲繩也說文云汲井綆也從糸更聲糸音覓字)

簸之(上布火反說文揚也從箕跛省聲又音布個反今之簸箕是也)

[糸*間]色(上古莧反宜作間字也律文前第二卷已廣釋訖)

孚附(上方無反詩云萬邦作孚玉篇孚信也又悅也說文云鳥孚卵也從爪從子象形下符遇反切韻云寄也又著也考聲相依附也從付自聲也)

[此/朿]爪(上卒髓反廣雅云[此/束]口也字書云喙也說文從此束聲亦作觜[口*束]二形束音千四反眾音暉衛反下側絞反切韻爪距也又手爪也說文云覆手曰爪象三指形又作又字)

褒灑陀(上保毛反中沙鲊反梵語也舊云布薩訛略也此云長凈謂十五日說戒增長凈業也)

　　根本藥事卷第八

鷦鷯(上即霄反爾雅云挑蟲鷦郭注桃雀也俗呼巧婦下洛簫反切韻云鷦鷯小鳥也莊子云鷦鷯巢于深林不過一枝也說文云二字并從鳥焦尞皆形聲字也)

婆羅門(不正梵語也應云沒啰憾摩此云凈行或云梵行自相傳云我從梵王口生獨取梵名世業相傳習四圍陀論例多博智守志貞白其中聰明穎達者多為帝王之師)

剎帝利(上初八反亦梵語也此譯云田主即上古已來王族貴種亦習四圍陀論博聞強記仁恕弘慈其有德貞福勝者眾立為王也)

薜舍(亦梵語也薜毗桂反或云吠舍此云[商/貝]主雖有大福多有珍財不能通達典墳貨遷蓄積或賜封邑多為長者榮鎮國界以救貧乏)

戍達羅(亦梵語不正也應云戍[木*奈]啰此有多名一義譯為眾雜或廣務田疇播植蓄產或工巧雜藝或漁獵采捕或庸作賃力四姓之中此最居下也)

[外*男]甥(上音外下音生釋親云妻之父為外舅妻之母為外姑郭注云謂我舅者吾謂之甥又曰姑之子為甥舅之子為甥郭注云甥猶生也)

蚊蟻(上亡分反俗又作蚉正作蚊說文云嚙人飛蟲也字從昬省以昬時而出也下牛倚反說文作螘蚍[蟲*不]也爾雅云蚍蜉大螘小者螘從蟲豈聲也今作蟻俗字)

阿笈摩(笈其獵反或云阿含暮或云阿鋡皆梵語輕重異也此云藏亦云傳謂佛秘藏累代傳行或翻為教即長中增一雜第四種阿含也)

熙怡(上虛饑反字統云熙和也考聲云美也從灬[(廠-一)*臣*巳]聲也灬必遙反巸音同上下以之反考聲云喜悅也說文和也從心臺聲臺音怡見爾雅又古文以作臺字)

篣籬(上步光反字林云蒡箕也似箕而小以竹為之從竹旁聲旁音同上下音離韻略云笟籬笟音側教反)

筐箕(上去王反玉篇云籠屬也春秋傳曰筐筥綺釜之器也方言云圓曰筐方曰筥筥音居許反锜音魚倚反下居之反世本云少康作箕帚也)

　　根本藥事卷第九

擐甲(上古患反左傳云擐貫也桂菀珠叢云以身貫穿衣甲曰擐衣去聲謂著也本音胡慣反說文云從手睘聲下甲字有本作鉀非也)

柿樹(上鋤里反切韻果木名也本草云干柿厚膓胃建脾消宿血又紅柿補氣續經[月*炙]又醂柿澀下焦建脾能化面上黑[黑*干]久服甚良醂音力感切)

帷幕(上洧悲反釋名云帷圍也言以自障圍也說文云在傍曰帷從巾隹聲也下摩各反顧野王云覆上曰幕說文音訓同從巾莫聲)

網鞔(下母桓反說文鞔覆蓋也案網鞔即如來手足指間如鵝王相聯緜無缺也律文作輞車輞也作縵音莫叛反二字并誤)

器皿(上丘利反說文皿也從[器-犬]從犬[器-犬]眾口也音戢像器之形大以守之下武永反玉篇器總名也說文作并盛物之形也)

[此/隹]獼猴(上正作雌音此移反切韻雄雌也說文云牝曰雌從隹此聲也次作獼音武移反顧野王云獼即猴孫也)

　　根本藥事卷第十

分析(上府文反切韻割也賦也與也考聲分遍也說文云別也從八從刀分割之形下先戚反爾雅曰析木之間漢津也說文破木也從斤斤可以破木會意字)

為仇(下市流反切韻怨也匹也考聲仇敵也說文云猶[(序-予+雔)/言]也從言雔聲也雔音同上)

鞞闌底(上簿迷反下丁禮反梵語未詳翻對)

僧伽胝(梵語舊云僧伽梨亦云僧伽致此譯云合重謂割之合成重作也此一衣必割截成也余二衣或割不割若法密部說一切有部等多不割若圣辯部大眾部等則割之若不割者直安怗角此依玄應法師解也)

轂輞(上古鹿反考聲云車轂也說文云車堅也詩云文茵暢轂從車[穀-禾]聲下文兩反正輞字從車罔聲律文作[車*(網-ㄨ)]俗用字也)

溫渜(上烏昆反切韻云和也善也玉篇良也考聲云溫柔也下乃管反說文云湯[渜-大+火]也又作暖暖[日*耎]三形皆喧暖也律文作燸撿無此字)

　　根本藥事卷第十一

草庵(上亦作廾說文云百卉也從屮音丑列反像草木初生之形也并二屮草也早聲下鳥含反切韻小草舍也韻英云庵廬也玉篇亦舍也從廣奄聲也)

灘渚(上他單反爾雅云太歲在申曰涒灘玉篇河灘也方言云江東呼水中沙堆為潬河北呼灘下章與反爾雅云水中可居者曰洲小洲曰渚又作陼字涒音他昆反)

撈出(上魯刀反玉篇云取也字林云撈摸取物也從手勞聲律文從水作澇音郎到反非撈出義下尺律反切韻進也遠也說文云出字從古文出字像四出之形律文從二山作出誤書也)

漩濄(上辭選反說文云水回淵也從水旋形聲字律文單作旋謂旋旋次了也非此用下烏和反字林水[廷-壬+(同-(一/口)+巳)]流處也說文云從水過聲律文作渦音戈水名也非漩濄義也)

蝦蟆(上胡加反下莫加反說文云水蟲也[晉-(ㄙ*ㄙ)+(口*口)]書慧帝于華林園聞蝦蟆聲謂左右曰鳴者為官為私乎古今正字蛙屬也從蟲叚省聲下又作蟆從蟲莫亦聲)

婚禮(上呼昆反爾雅云婦之黨為婚兄弟也壻之黨為姻兄弟禮記云娶婦也婦陰也以昏時而入故曰婚也下盧啟反考聲云儀也釋名云禮體也謂知物大體周禮有五禮謂吉兇賓軍嘉禮也論語云不學禮無以立也古文作禮字)

　　根本藥事卷第十二

黑瘦(下所祐反切韻瘦損云說文云瘦臞也爾雅云臞瘠也郭璞注云齊人謂瘦為臞音衢或作癯字瘦或作瘦字)

腹脹(上方六反切韻心腹也爾雅云竺腹厚也顧野王云脾為腹所以容重也亦五藏也從肉復聲復音復下豬亮反切韻脹滿也左傳痛也字書作[病-丙+長]同上音)

瘡殨(上楚良反切韻瘡痍也古文作創釋名云瘡傷也謂身有所傷也禮記云頭有瘡則沐下胡對反集訓云肉爛也案瘡殨即肉爛殨癑也癑音奴凍反律文作潰玉篇散亂也非瘡殨義也)

[峻-山+皮]澀(上七倫反又皴說文云皮細起也從皮[唆-口]聲[唆-口]音同上下色立反字書塞不通也說文云從四止二正二倒作歰又作澀音同上說文云不滑也)

[阿-可+豪]坑(上胡刀反又作濠說文云城池也字書云隍濠也律文從土作壕俗字無水曰隍有水曰濠下客庚反切韻阮壍也爾雅云坑虛也郭注云坑壍也律文作坭坑皆俗傳誤也)

泛漲(上孚劍反韻英泛多也玉篇濫也切韻云浮也又作泛下知亮反考聲云漲大水滿也從水張聲也)

湊聚(上倉候反考聲聚也說文云水會也從水奏聲下慈庾反切韻集會也考聲眾也說文云集也從[脈-月]取聲乑音吟三人共立也)

[狦-(狂-王)]立(上初革反說文云土[狦-(狂-王)]符命也謂上圣符信教命以授帝位像簡[狦-(狂-王)]穿連之形也今或從竹作笧下立字切韻云住也成也又行立)

耕墾(上古并反玉篇犁也周書曰神農時天雨粟神農耕而種之說文從耒井像耕之形耒音盧對反說文曲木也世本云神農作耒下康佷反玉篇治田也考聲云耕也切韻云力也從土貇聲貇音同上)

贍部金(上時染反贍部梵語也金即唐言舊梵云閻浮提或云閻浮利訛正云[弓*朁]謀立世阿毗曇論云有贍部樹生此洲北邊泥民陁羅河南岸于此樹下水底有贍部黃金古名閻浮檀金也[弓*朁]音蠶覽也)

　　根本藥事卷第十三

指擿(上職雉反說文手指也從手旨聲下他歷反玉篇撥也切韻發動也案律以指挑擿也從手適聲古文又音擲又張革反今不取但依初)

捻線(上年典反方言云捻續也倉頡篇云搓線也從手然聲下又作線俗作綖音私箭反說文云縷線也周禮云線人掌王宮縫線之事也以役女御也)

根栽(上古痕反切韻云根枑也爾雅云天根互也郭注云角元下系于氐若木之有根也下柤才反說文種也從木哉省聲律文作[木*栽]俗字無據也)

干燥(下古寒反宇樣云本音[虔-文+ㄆ]借為干濕字下蘇老反說文火干也從火喿聲喿音噪)

[統-兒+木]蕠(上徒葉反切韻作?白?布也下尼居反玉篇草名也韻集云緼麻也從草絮音同上)

　　根本藥事卷第十四

祭祠(上子例反考聲享也玉篇祀也爾雅云禘大祭也郭注云五年一大祭說文云從手持肉以示祭矣又即手月即肉也下似茲反爾雅云春祭曰祠郭璞注云祠之言食也音馂飤)

朅地羅(上褰[薛/女]反梵語西方木名無正翻對類此方苦練木也為堅硬堪為橜釘也舊云佉陁羅木是也)

攪池(上交巧反毛詩傳云攪亂也字書云撓也說文云動也從手攪聲下直離反廣雅云池沼也又曰停水曰池也)

懷妊(上戶乖反切韻安也止也玉篇和也情懷也考聲懷抱也從心褱聲下汝鴆反考聲云身妊也說文云懷孕也從女壬聲又音如林反訓同)

輦輿(上力展反說文云人挽車也在前人引之形從[夫*夫]音伴二夫也古者卿大夫亦乘輦自秦漢以來天子乘之玉篇云天子皇后所乘曰輦下余據與居二反說文云車輿也玉篇眾載也又舉也一曰車無輪曰輿從車舁會意字律文中作轝非)

左腋(下之亦反玉篇云腋胳也亦脅下也又音亦從肉掖省聲)

　　根本藥事卷第十五

儒語(上人朱反切韻直也說文柔也禮記哀公問于孔子儒之行也從人需聲下魚舉反說文云直言曰論論難曰語從言吾聲案律文徐徐儒語即和柔之語也作此濡字乃水名也非儒語用也)

悅豫(上翼雨反玉篇云樂也爾雅云悅服也孝經云敬一人則天下人悅說文云從心說省聲也下羊茹反韻集云備也先也爾雅云豫樂也尚書云王有疾弗豫孔傳云伐紂明年武王有疾不悅豫也)

薜室羅末拏(上蒲計反下尼加反正梵語也舊云毗沙門是也此云多聞即北方天王主領藥叉者最大富饒也)

舌舓(上時烈反說文云在口所以言也從千口口亦聲也下時紙反說文云舌取食也從舌易聲或作[舌*也][舌*氐]皆俗律文作蚔音岐非誤書字)

談話(上徒含反切韻言論也又戲調也說文云語也從言炎聲也下胡快反玉篇語話也說文云合會善言也詩云慎爾出話從言舌即會意字)

跋窶(上蒲末反下其矩反梵語也或云跋渠此翻為聚謂篇章品類之異也即四分律中楗度義同也)

　　根本藥事卷第十六

畫墻(上胡罵反爾雅云畫形也釋名云畫掛也以五色掛于物上也說文云從聿田四界聿所以畫也一即地也律文作畫俗字下而羊反說文垣也從嗇片聲律文作[壙-黃+(干/皿)]或作[土*(主/皿)]皆非本字)

[月*郤]跌(上又作腳音居約反集訓云手腳也釋名云腳卻也以其坐時卻在后也下徒結反切韻跌踢也踢他歷反韻詮云差跌也廣雅云行有失也說文從足失會意字也)

搖揚(上余昭反下余亮反說文動也爾雅云扶搖謂之焱也焱音必遙反郭注云暴風從下上也揚謂風飛揚物也從風易聲又音羊)

蠅蛆(上余陵反玉篇蟲名也詩云營營青蠅說文云從蟲黽聲黽音猛下七予反蠅所乳者也考聲肉中蛆也說文從肉作膽律文作蛆俗字也)

裸露(上胡果反考聲云脫衣露肉也本音郎果反又作倮裸二形同說文云從衣果聲律文從示書誤也下洛故反切韻云露泄也敗漏也說文云露潤澤也從雨路聲也)

　　根本藥事卷第十七

降誕(上古巷反爾雅云降下也玉篇歸也考聲落也尚書云降二女于媯汭也下徒旱反切韻云誕大也信也玉篇欺也廣雅云誕育也說文云從言延聲亦作這)

恍迷(上虎晃反玉篇云恍惚也老子云恍兮惚其中有物御注云物上道也自有而歸無還復至道故云其中有物也考聲恍心迷昧也從心光聲下莫奚反切韻云錯也說文云惑也從辵米聲辵音丑略反作辶變體也)

阿泥盧馱(下唐位反梵語也或云阿[少/兔]樓馱舊云阿那律正云阿泥律陁此云無滅羅漢名也謂天眼第一者也)

　　根本藥事卷第十八

彎弓(上烏關反韻集云彎謂挽弓曲勢也說文云從弓[戀-心]聲也下居戎反切韻云弓矢也釋名云弓穹也謂張之穹穹然世本云黃帝臣揮作弓說文云像弓之形)

[衝-重+童]突(上尺容反切韻當也向也考聲動道也又交道也玉篇亦[衝-重+童]揬也下徒骨反考聲云欺也韻英云觸也說文云犬從穴下欲出也)

舞蹈(上無主反切韻歌舞也左傳云舞者所以節八音而行八風也爾雅云舞[跳-兆+虎]雩也說文從舛無省聲律文從人作儛非下徒到反切韻踐履也說文云從足舀聲也案手謂之舞足謂之蹈也律文作踏音徒答反非舞蹈義也舛音川兗反)

　　根本藥事卷第十九

知諳(上陟離反切韻覺也考聲曉達也說文從口矢聲也下烏含反玉篇云諳信也韻英云記憶也從言音聲)

持彗(上直之反說文云執持也從手寺聲下囚歲反爾雅釋草云葥王彗也郭注云似藜其樹可為掃彗也江東呼為落帚郭璞序云輒復擁彗清道也或作彗亦通律文從手作[打-丁+彗]非)

[車*閵]傷(上良刃反玉篇云車聲也考聲云車輾也又作躙蹂踐也古今正字云從車閵聲也閵音同上下失良反切韻損也痛也或作慯)

穿舶(上昌緣反切韻云通也韻集云穿破也玉篇云漏也下音白考聲云海中大船也從舟白聲也)

木槍(上木字說文云木冒也謂冒地而生也作[山/巾]下像其根上像枝也下七羊反字林云槍矟也從木倉聲)

　　根本藥事卷第二十

皤私(上蒲波反具正云婆私瑟乇梵語也此云勝上或云最勝也)

觜端(上即委反埤倉作[此/束]說文同鳥喙也律文從口作嘴字書無此字下多官反切韻云緒也正也考聲直也說文始也從立專聲專音同上云像物初生未舉其頭與豈字義同不從山)

絞頸(上古巧反考聲云絞縛也爾雅云[糸*匊]絞也郭注云糾絞繩索也下居郢反說文云項頸也從頁巠聲也)

稱賣(上又作枰音處陵反說文云詮也又舉也亦音昌孕反知輕重也從禾爯聲爯音同上下莫懈反切韻云敗賣也考聲云貨賣也從士買聲也)

續一切經音義卷第八續一切經音義卷第九

　　　　燕京崇仁寺沙門希麟集
    續音根本說一切有部毗奈耶破僧事二十卷  根本說一切有部毗奈耶出家事五卷  根本說一切有部毗奈耶皮革事二卷  根本說一切有部毗奈耶安居事一卷  根本說一切有部毗奈耶羯恥那衣事一卷  根本說一切有部毗奈耶隨意事一卷

右六經三十卷同此卷續音

　　根本說一切有部毗奈耶破僧事卷第一

薄伽梵(或云薄伽伴古云婆伽婆正云婆誐[金*(離-禸+ㄆ)]舊翻為世尊謂世出世間咸尊重故大智度論云如來尊號有無量名略而言之有其六種也佛地論頌云自在熾盛與端嚴名稱吉祥及尊貴如是六種義差別應知總名薄伽梵為含多義故譯主但存梵語也)

胄族(上直又反尚書云命汝典樂教胄子孔傳云胄長也謂元子已下至卿大夫子苐也字林胤也說文云從由月聲月音上報反下昨木反韻詮云宗族也爾雅云父之從祖祖父為族曾王父父之從祖祖母為族曾王母又曰族晜弟之子相謂為親同姓郭璞注云同姓之親無服也)

糠穢(上苦崗反玉篇云米皮也又作糠字亦同說文云谷皮也從禾康聲下于廢反切韻云惡也字書云雜穢也顧野王云不潔也又作薉音訓皆同也)

嫁娶(上古訝反字書云嫁家也考聲云婦人謂嫁曰歸爾雅釋親云同出為姨郭注云謂俱已嫁也下七句反廣韻納婦也公羊傳云諸侯娶一國二國往媵之爾雅云媵送也音孕娶從女取聲也)

慵懶(上蜀容反說文云惰也字書云亦懶也下落旱反切韻作懶心惰也郭注爾雅云勞苦者多惰音徒果反)

疆界(上居良反爾雅云疆界邊衛圍垂也郭注云疆場境界邊旁守衛皆在外垂也說文云疆從土強聲也界從田介像分界之形律文作強正體強字非也)

黡子(上于琰反切韻云面上黑黡子也字書云從黑厭聲也有作靨俗字也)

瘡皰(上楚良反玉篇云瘡痍也禮記云頭有瘡則沐古文作創下防教反切韻作靤面瘡也說文正作皰皮起也今律文作皰俗字也)

曾孫(上作登反爾雅釋親云子之子為孫孫之子為曾孫郭注云曾猶重也又曰曾孫之子為玄孫玄孫之子為來孫來孫之子為晜孫晜孫之子為仍孫仍孫之子為云孫也晜古文昆字郭注云晜后也)

百[車*曼](下莫半反案百[車*曼]即釋迦上祖王名)

余壻(下又作[(工*幾)/耳]婿二形皆俗字音蘇計反說文云女夫也爾雅釋親云女子子之夫為壻婦之父母壻之父母相謂為婚姻兩壻相謂為亞郭注云江東呼同門為僚壻也)

　　根本破僧事第二

跣[月*郤](上蘇典反考聲徒跣謂腳觸于地也下腳字前根本藥事已具釋)

犇馳(上博昆反文字集略云犇驚也說文作奔走也爾雅云大路謂之奔郭注云謂人行步趨走之處也下直離反切韻云馳逐也字書云馳騖也說文云從馬池省聲字)

誹謗(上方未反說文云誹亦謗也又音方微反下補曠反考聲云謗毀也從言旁非皆聲)

晡剌拏(舊云富蘭那訛也具正應云晡剌拏迦葉波晡剌拏此云滿迦葉波姓此云龜氏也此是計無因外道名也)

末揭梨子(舊云末伽梨具足云末揭梨拘舍梨子末揭梨是姓拘舍梨是母名也此計苦樂不由因是自然外道也)

珊逝移(舊云刪阇夜具足云珊逝移毗羅[月*互]子珊逝移此云等勝毗羅[月*互]即母名此是不須修外道也經八萬大劫自然生死如轉縷丸)

阿末多(舊云阿耆多鵄舍甘婆羅阿耆多此云無勝鵄舍此云發甘婆羅此云衣此外道以人發為衣五熱炙身也)

[月*郤]陁迦旃延(舊云迦羅鳩馱此云黑領迦旃延姓也此外道應物而起人若問有答有問無答無也)

眤揭爛陁(舊云尼干陁若提子尼干陁此云無繼是外道總名也若提此云親友母名此計苦未有定因要必須受非道能斷)

跟趺(上古痕反切韻云足后跟也下方無反玉篇腳趺也謂腳面也說文又從付作跗也)

　　根本破僧事卷第三

摩納薄伽(梵語舊云摩納婆亦云摩那婆此云儒童仙也)

薜陀咒(上蒲計反梵語也舊云韋陁或云吠陁此云明即明咒也)

薜舍離(舊云維耶離或云毗耶離正云吹舍厘此云廣嚴在恒河南中天竺也)

轟然(上呼宏反說文云群車聲字從三車)

圮岸(上平鄙反字書云覆也圮亦毀也韻略云岸毀也尚書云方命圮族說文云從土已聲下五肝反切韻河岸也爾雅云重涯岸謂兩涯累者也)

背僂(上補妹反切韻云脊背也爾雅云鮐背壽也郭注云背皮如鮐魚者猶耆也下力主反字書云傴僂疾也切韻云僂曲也玉篇曲行也從人縷省聲鮐音臺)

瘦瘠(上所救反下秦昔反切韻瘦損瘠病說文云瘦臞也爾雅云臞脙瘠也郭注云齊人呼瘠瘦為臞脙音衢求說文作[病-丙+((宋-木)/火/又)]也)

　　根本破僧事卷第四

洟唾(上他計反切韻云鼻洟也說文云鼻液也從水夷聲也律文從弟作涕音他禮反說文云目汁也非洟唾義下托臥反說文云口液也禮記曰讓食不唾說文云從口埵省聲)

諂語(上丑琰反字書云詔詐從言臽音陷說文云從閻作讇云諛也下魚舉反切韻云言話也說文云語論也從言吾聲)

攀鞦(上普班反說文云引也切韻戀也從手樊聲下七游反韻英云車鞦也從革秋聲又作鞧緧[糸*秋]三形音訓并同也)

哽噎(上古杏反下烏結反氣塞也玉篇云如骨在喉也律文作咽音烏見反又音煙非哽噎義也)

歔欷(上朽居反下許既反考聲悲也韻略云泣也顧野王云歔欷泣余聲也說文云并從欠虛希聲也欷去聲)

攢搓(上在九反考聲云叢生也韻集云合也說文云正體從贊作攢下七何反字林云手搓物令緊也二字并從手)

[怡-臺+(└@人)]遽(上莫郎反切韻云[怡-臺+(└@人)]悕也說文作忙下其倨反玉篇云急也字書云戰栗也又窘也從辵豦聲作遽俗辵丑略反豦音倨也)

拉折(上藍答反何注公羊傳云拉折也古今正字摧也從手立聲說文作[搚-月+貝]下之涉反玉篇云亦折也字林云折疊衣服也)

鐵[此/束](上他結反說文云黑金也神異經云南方有獸名曰嚙鐵大如水牛其糞可作兵器也下又作觜字林云鳥喙也律文作唃非)

韛袋(上又作[橐-石+非]同蒲拜反說文韋囊也考聲云吹火具也律文作排船后木名也非此用下徒耐反說文作帒盛物帒也)

皴腫(上七綸反說文云皴皮細起也或作皴同律文從足作踆說文云退也非此用下之隴反說文云病也釋名云腫鐘也謂熱所鐘也從肉重聲)

箜篌(上苦紅反下胡鉤反字菀云箜篌本胡樂也漢書云靈帝好胡服作胡箜篌也世本云師延所作靡靡之音也出于[濮-(仁-二)+彳]上取空國之侯名也)

　　根本破僧事卷第五

黕色(上都感反字書滓垢也字林黑色也下所力反切韻云顏色也又色澤美好也)

妙翅(下施智反說文云鳥羽也又作[羽*支]同案妙翅即金翅鳥也梵語舊云迦婁羅正云誐魯拏此云金翅亦云妙翅此鳥具四生胎卵等能食四生龍如前已釋)

恐嚇(上丘隴反切韻云驚也爾雅云恐懼也從心鞏聲鞏音拱下呼格反玉篇云嚇怒也字書云呼怒聲也從口赫聲也)

囂埃(上許嬌反韻英云喧囂也說文云聲也謂氣出頭上也從[器-犬]頁頁頭也[器-犬]音戢氣音氣下烏開反說文云細塵也從土矣聲也)

獯狐(準律文合作[熏*鳥]鶘二字上音勛下音胡集訓云[熏*鳥]鶘鵂[(堊-王+田)*鳥]怪鳥也形如土梟晝伏夜出好食虵鼠也今作獯即獯鬻匈奴別名也作狐即鬼所乘獸也律次下文云或作野狐頭是)

斤斲(上舉忻反說文云斫木也象斤之形切韻十六兩也下竹角反集訓云削也說文云斲亦斫也從斤[斲-斤]聲字書作[畫*(乳-孚+(看-目))]音訓同或作[登*斤][豆*斤]二形皆非本字)

捫摩(上莫奔反字書摸也考聲云摩捫摸[打-丁+索]也從手門聲下莫何反韻英云摩挲亦捫摸也)

踰繕那(舊云由延或曰由旬亦云踰阇那梵語聲轉也此無正翻或云十六里或云四十里即自古圣王軍行一日程也)

　　根本破僧事卷第六

囈言(上魚祭反又作[穴/(爿*臬)]說文云睡語驚也從口藝聲作[穴/(爿*臬)]從[穴/(爿*夢)]省臬聲也臬魚結反下言字說文云從口辛聲也辛音[億-音+(天*天)]也)

　　根本破僧事卷第七

祭祠(上子例反切韻享也祀也爾雅云祭天日燔柴說文云字從手持肉以示也下音詞爾雅云春祭曰祠郭注云祠猶食也音飤也)

浣濯(上作浣同胡管反字書云洗浣也下直角反切韻云濯亦洗也禮記云浣衣濯冠以朝說文云從水干聲也)

鄔波馱耶(上烏古反三音唐荷反梵語此云親教舊云和尚訛也前已釋訖也)

輪轂(上力迍反切韻云車輪周禮云軨方以象地蓋之象天輪圓以象日月也下古屋反玉篇車轂詩云文茵暢轂老子云三十輻共一轂也)

優樓頻螺(梵語訛略也具正云鄔盧頻螺迦葉波鄔盧頻螺此云木瓜為胸前有[癃-(阿-可)]似木瓜果因以為名迦葉波此云飲光即姓也)

　　根本破僧事卷第八

澡漱(上子皓反說文云澡洗也禮記云儒有澡身浴德陳言而伏靜下蘇秦反切韻漱口也[晉-(ㄙ*ㄙ)+(口*口)]書孫楚謂王武子曰所以漱石欲礪其齒律文作藻謂蘋藻水草交為文也非澡漱義也)

警寤(上居影反考聲云警戒也說文云寤也字書云覺察也禮記云將上堂其聲揚鄭注謂警內人也下吾放反說文云寤覺也從[穴/(爿*夢)]省吾聲也律文作驚說文馬逸也作窹楚人謂灶也并非警窹字也)

未曙(上說文未味也五行木老于未象重[支-十+(矢-大+〡)]葉也木有滋味也[支-十+(矢-大+〡)]音枝下常恕反切韻云曉也考聲云明也說文云謂旦日未出從日署聲)

馭牝(上牛據反說文云駕也周禮有五馭謂鳴和鑾逐水曲過袁止舞交衢逐禽左也世本云骸服牛相王乘韓哀作馭也下毗忍反爾雅云牝騇郭注云草馬也騇音舍)

車輅(上九魚反詩云輶車鑾鑣也下洛故反周禮有五輅隨飾為名天子所乘大輅也文選序云椎輪為大輅之始也)

鄔波索迦(鄔音烏古反索蘇各反迦姜佉反梵語也舊云優婆塞訛也此云近事男即持十善戒白衣也)

襞褺(上必益反下徒葉反字書云襞掠重褺衣裳也并從衣辟執聲律文下作[操-品+ㄊ]音[蕓/木]謂[操-品+ㄊ]度物也非襞褺義也)

鞭撻(上卑連反考聲云打馬杖也字書云馬策也下他達反字書云擊也尚書云撻以記之也禮記云成王有過周云則撻伯禽也從手達聲也律文從革作韃非體也)

叆叇(上音愛下音代埤蒼云叆叇翳薈云興盛皃切韻云皃通俗文云云覆日為叆叇也薈音烏外反)

霏霏(芳非反切韻云雰霏雪落皃從雨非聲也雰音撫文反)

　　根本破僧事卷第九

躓害(上陟利反說文云礙也字書云躓頓也從足質聲下戶艾反說文云傷也從宀宀家也口言也豐聲害從家中起也律文作害俗字手音介)

怪愕(上古壞反論語云子不語怪王肅注云怪異也律文作恠亦通下五各反切韻驚也從心咢聲也咢音同上)

瓦礫(上五寡反爾雅云瓦豆謂之登古考史云昆吾氏始作瓦下郎擊反字林砂礫也釋名云礫小石子也律文作礰石聲也非瓦礫義也)

窻牖(上楚雙反釋名云窻聰也于內視外聰明也說文云在屋曰窻下與久反說文云穿壁以木為交[(囟-乂+夕)/心]也禮記云儒有蓬戶甕牖說文云從片戶甫聲)

　　根本破僧事卷第十

卷打(上玉篇渠圓反顧野王云無卷無勇也卷力也切韻作拳屈手也廣雅云拳拳憂也下切韻都挺反擊也秦音得耿反說文云以杖擊也又去聲)

牸豺(上疾吏反切韻牛牝也玉篇母牛也下士諧反爾雅云豺狗足郭注云腳似狗禮記云豺乃祭獸也從豸才聲豸文爾反)

捺洛迦(下姜佉反或云那落迦梵語異也此云苦器或云苦具謂受苦之器具即八寒八熱無間等大地獄總名也)

咍然笑(上呼來反方言言楚人謂笑曰咍下私妙反禮記云執紼不笑臨喪不笑說文云欣笑也從犬戴其竹樂然后笑有作[口*笑][口*美]二形皆非)

橜[木*戈](上其月反下與職反爾雅云樴謂之杙郭注云橜也在地者謂之臬郭注云即門橜也又作橛樴音特臬魚列反)

迸血(上北諍反說文迸散也或作[起-巳+并]字下呼[王*史]反切韻云濃血也釋名云血濊也謂流濊污也濊呼栝反水聲)

爬摑(上蒲巴反切韻搔爬也或作把下古獲反玉篇云掌耳也音譜云以手摑搭也從手國聲也)

火爒(上呼果反尚書云火日炎上世本云燧人鉆木作火也下力小反說文云炙也考聲云火逼也從炙尞聲律文從火作燎亦通尞音聊燧音遂)

薄伽畔(下薄半反梵語或云薄伽梵舊翻為世尊謂世出世間咸尊重故六義如前已釋即十號之中第十號)

呾他揭多(上當割反梵語舊云多他阿伽度或云但他誐多此云如來也即十之中第一號也)

霶霈(上普郎反下普蓋反切韻云霶霈大雨也字書云雨盛皃二字并從雨滂沛形聲字也律文作滂沛水流皃非大雨義)

索訶界(上蘇各反次音呵梵語舊云娑婆此翻為堪忍界也)

旭上(上許玉反切韻云早朝也說文云旦日出皃又明也從日九聲下時掌反說文云登也古文作上字又作尚二音同上)

朝曦(上陟遙反切韻曉也爾雅云朝旦早也老子云飄風不終朝下許羈反切韻日光也從日羲聲也)

貧窶(上符巾反字書窮也乏也古文作窮下其矩反切韻貧無禮也爾雅云窶貧也郭注云謂貧陋)

樣來(樣音羊廣雅云槌也字書引廣雅作椎字老子云椎輪車)

繩棬(上食陵反切韻索也又直也尚書云木從繩則正下丘員反切韻云器似斗屈竹為也案繩棬即以繩作棬形用搭物也律文作[巾*卷]與[(ㄇ@(企-止))/卷]同小憒也)

貆貈(上呼官反下下各反爾雅云貈子貆穆天子傳云天子獵于漆澤得玄貈以祭河宗律文作獾貉二字音同俗字亦通用)

匱乏(上求位反說文云竭也切韻云亦乏也下房法反說文云貧也亦匱也左傳云反正為乏也字不從之也)

伉儷(上苦浪反下郎計反字書云等也又敵也顧野王云不能庇其伉儷是也)

倏歸(上式竹反切韻倏忽也說文云疾也從犬攸作倏犬倏走疾也律文作儵爾雅云儵儵嘒嘒離禍毒也又青黑繒也非倏疾義下舉韋反切韻云還也就也又安靜也)

　　根本破僧事卷第十一

猶豫(上以周反切韻仍也下羊泇反字書云先也備也考聲云猶豫不定也爾雅云猶如麂陸氏釋文云隴西謂犬子為猶行時豫在人前)

誤舛(上五故反切韻云錯誤也說文作誤同下昌兗反說文云乖也亦錯也云對臥也從夕音若瓦反井音陟駕反律文作舛非本字也)

卒歲(上子聿反說文云終也切韻云盡也既也字從求一聲也律文作[歹*卒]爾雅云[歹*卒]徂落殪[(餐-食)-又+人]也義乖于卒歲下相[銳-兄+允]反爾雅云夏曰歲郭注云取歲星行一次也說文云從二止作[止/?]戌聲也)

殉命(上辭閏反廣韻云以生人送葬也亦求也顧野王云用力從死也兇身從物為殉也下眉病反切韻云使也教道也玉篇云信也說文從口令即聲)

褰衣(上去干反顧野王云齊魯謂舍曰褰禮記云暑母褰裳鄭注云褰袪也下于機反世本云黃帝臣胡曹姓作衣也上曰衣下曰裳也)

[蝷-蟲+土]廠(上丑格反俗作坼同切韻裂也亦破毀也下尺亮又尺兩二反字譜云車廠字林云露舍也從廣敞聲也廣音儼)

草苫(下失占反爾雅云白蓋謂之苫郭注云白茅苫也今江東呼為蓋音胡臘反)

　　根本破僧事卷第十二

踰城(上與俱反考聲云踰越也過也顧野王云無踰我里也又作逾同下市征反崔豹古今注云城者盛也所以盛受人物也說文云所以盛民也從土成聲也)

[外*男]甥(上五會反下音生爾雅云姑之子舅之為甥甥曰謂我舅者吾謂之甥說文作[生*田*力]訓同爾雅也)

窺覘(上去規反玉篇小視說文云從穴規聲也字書又作窺同下丑占反切韻云窺也玉篇云公侯之信伺也又音勑艷反也)

瓦鍋(上五寡反又作凡像瓦之形下古和反字書云鐵器也說文作[田/(岡-山+?)]云釜有足有喙以土為之也又作堝切韻云甘堝也今作鍋或云溫器也)

鄔波馱耶(上烏古反馱音唐賀反梵語也此云親教前已釋訖)

跳躑(上亭遙反蒼頡篇云跳踴也廣雅云跳躍也下呈炙反踴身投地騰躍也跳躑二字并從足兆鄭皆聲也)

　　根本破僧事卷第十三

癕瘡(上于容反又作癰切韻[病-丙+(雍-〦)]疽瘡也下楚良反玉篇瘡痍也古文作創禮記云頭有創則沐)

粳米(上古行反釋文云稻米也本草云炊作干飯食之止痢又作粳俗字下莫禮反說文穬粟實也象禾實之形也)

或歍(下音烏切韻云以口相就也字書云從欠烏聲也律文從口作嗚謂嗚呼哀嘆聲非歍唼義也)

　　根本破僧事卷第十四

旃茶羅(上諸延反梵語或云旃陀羅此云殺人謂屠殺者種類總名也亦云嚴熾惡業西域法其人若行自持標幟或搖鈴或杖破頭之竹若不然者王與之罪)

摩納婆(梵語也此云儒童仙也)

床[爿*((┤*├)/由/八)](上士莊反考聲云床榻也又作床俗字通用也說文云從木爿聲爿音墻下古皇反字書云床[爿*黃]也謂橫木也律文作桄謂恍榔木名也今俗亦用為床桄字也)

歐變(上謳口反考聲云歐謂欲吐也字書云胃中病也說文云吐也從欠區聲律文作漚音烏侯反亦于侯反謂久漬非歐義下彼春反化也切韻通也說文從文[戀-心]聲)

　　根本破僧事卷第十五

鵂鹠(上朽尤反下音留考聲云恠鳥也集訓云鵂鹠即[熏*鳥]鶘惡鳥也爾雅云鵅鵋[其*鳥]郭注云今江東呼鵂鹠為鵋[其*鳥]也鵅音格鵋音忌[其*鳥]音欺案此鳥晝伏夜飛鵂鹠[熏*鳥]鶘皆取所鳴為名也形如角鷹蒼黑色好食虵鼠也)

摘取(上陟革反考聲云手摘物也說文作揥取也律文作擿又音他歷反下七庾反切韻收也覓也從耳從又又即手也律文作取俗字也)

衣裓(下古得反衣前襟也又云婦人之衣大帶也)

躊躇(上紂流反下音除考聲云躊躇心不決定不即行也韓詩外傳云躊躇猶俳徊不進也廣雅云猶豫也二字并從足壽著聲也)

駙馬(上符遇反駙馬官名也字書副也皇偘云周穆王好養馬有人能調良者以女妻之出近天子之馬因名駙馬漢書金曰磾善掌御馬有此官名)

婚媾(上呼昆反禮云婦陰也娶婦以昏時人故曰婚也爾雅云婦之黨為婚壻之黨為姻也下古侯反字書云重婚曰媾也)

　　根本破僧事卷第十六

髀肉(上傍禮反切韻云股髀也說文從骨卑聲也又作[骨*坒]亦通律文作[月*坒]非下說文作肉象筋肉之形今變體作肉字)

寶輅(上博抱反切韻珍也瑞也亦賝也禮記云地不藏寶也古文作珤從玉缶聲下洛故反即大輅也案五輅隨飾為名以寶飾曰寶輅也)

目瞤(上其鹿反玉篇云離為目目者氣之精明也說文云象目之形也古文作[圓-口+八]下如輪反考聲目臉動也又作眴律文作[目*需]音而緣反目皮垂也非瞤動義)

鶉鳥(上常倫反字林云[酓*鳥]鶉也淮南子云蝦蟆化為鶉也爾雅云鳥之雌雄不可別者以翼右掩左雄也)

　　根本破僧事卷第十七

鞍[轡-口+山](上鳥寒反切韻鞍[革*戔]也或作鞍俗字非下兵媚反說文云馬[轡-口+山]也詩云六[轡-口+山]如絲從絲[車/山]作[糸*(車/山)*糸]象形也從口從亡作轡[轡-口+亡]皆非)

欶癰(上所角反字書云口噏也或作嗽律文作嗍非下于容反切韻云癰疸瘡也律文作[病-丙+(雍-〦)]俗字)

吁嗟(上況于反考聲吁疑恠之詞也從口于聲律文作噓音朽居反吹噓也非吁嗟字下子邪反切韻云咨嗟發嘆詞也)

薜室羅末拏(上音蒲計反下尼加反梵語舊云毗沙門是也此云多聞即北方天王名)

　　根本破僧事卷第十八

金[幌-光+月](下莫報反切韻巾[幌-光+月]說文作曰云小見蠻夷頭衣也或作冒覆也并也用也)

腳跟(下古痕反切韻足后跟也)

跳躑(上亭遙反下呈亦反前第十二卷中已訓釋訖)

野干(梵語悉伽羅此云野干案青黃色形如狗群行夜鳴聲如狼郭注莊子云野干能緣木廣雅云巢于危巖高木又音夜干與狐異也禪經云見一野狐又見野干明是二物也律文作犴音岸又莪寒反說文胡地犬也非野干字)

牽拋(上苦堅反切韻引也挽也考聲云進也說文云從冖牛玄聲也冖葵營反作牽非下疋皃反字書云拋車所以飛塼石者也又音普包反今不取也)

楩樹(上房連反字指云麥類爾雅云棆無疪郭注云楩屬似豫章釋文又音婢善反棆音倫同)

妊胎(上汝朕反又如林反說文云孕也切韻身妊也從女上聲也律文作姙俗字下湯來反考聲云胞胎孕也爾雅云胎始也郭注云肧胎未成亦物之始也)

　　根本破僧事卷第十九

重裹(上直容反切韻云復也考聲云重疊也下古火反切韻云包裹也聲類云裹束纏縛也從衣果聲也)

鞾鞵(上許[腥-生+(匚@一)]反[腥-生+(匚@一)]于鞾反釋名云鞾本胡服趙武靈王所好服也從革華聲也或作靴亦通下戶佳反切韻云鞵屩履屬也從革膎省今作鞋通用膎音同鞵佳音古鞋反)

獰惡(上乃庚反切韻云獰惡也或作獰考聲云人不善情也下烏各反正作惡又烏故今不取)

鹐啄(上苦咸反說文云鳥鹐物也又作[敲-高+兼]律文作呫他筐反嘗也又而涉反非鹐義也下竹角反切韻云鳥啄物也說文云從口豖聲豖丑玉反琢[泳-永+豕]皆從此也)

弶柵(上其亮反韻英云取獸具也從弓京聲也下楚革反切韻村柵也說文云堅木也從木冊聲冊音同上)

　　根本破僧事卷第二十

抖擻(上都茍反下蘇走反考聲云抖上舉也擻亦振也二字從手斗數皆聲也律文作捒非本字也)

老貓(下莫交反切韻食鼠獸名方言云似虎而小人家養以捕鼠也)

掊地(上薄交反字林音手掊也律文作瓟說文云似瓠可為飲器也非掊地字也)

蘇呾羅(呾音怛梵語也舊云修多羅亦云素怛纜義翻為經也)

毗奈耶(或云鼻奈耶或云毗那耶皆梵語輕重也此云調伏藏即律也)

阿毗達磨(舊云阿毗曇訛也此云對法即論藏也)

饕餮(上吐刀反下他結反字林云貪財曰饕貪食曰餮也)

詃誘(上決兗下音酉韻略云詃諀誘引也玉篇云相勸動也又教也并從言形聲字)

　　根本說一切有部毗奈耶出家事卷第一

御捍(上魚舉反切韻禁也止也考聲云應當也爾雅云御圉禁也郭注云禁制也圉音語下胡肝反玉篇云抵捍也旰古案反)

敗績(上蒲邁反廣韻云自破曰敗也爾雅云圮敗覆也郭注云謂毀覆也從文貝聲下子歷反爾雅云績功勛也郭注云謂功勞也字書積業也成也說文作[縜-口+束]字)

馭馬(上牛據反前破僧事第八卷已具釋)

股肱(上公戶反髀也下古弘反臂也案股肱即手足也尚書云股肱惟人孔傳云手足具乃成人又曰元首明哉股肱良哉是也)

怨仇(上于袁反玉篇云枉也下市流反切韻怨也禮記云父之仇弗與共戴天也鄭注云父者子之天也殺已之天與共戴天非孝子也)

薜陀論(上蒲計反薜陁梵語舊云韋陁或云吠陁此翻為明即西域四明論也)

[楔-大+廾]木(上先結反切韻云木[楔-大+廾]也即以[楔-大+廾]去[楔-大+廾]也律文作榍謂門閫也非木[楔-大+廾]義)

　　根本說一切有部毗奈耶出家事卷第二

[狦-(狂-王)+王]逝移(上蘇干反梵語外道名也前破僧事第二卷中已具解釋也)

[褎-禾+呆]灑陀(上補牢反梵語也舊云布薩此云長凈也)

俱瑟恥羅(梵語羅漢名具足應云摩訶俱瑟恥羅此云大膝以膝蓋大故因以為名也)

　　根本說一切有部毗奈耶出家事卷第三

摩窒里迦(窒下結反或云摩但里迦或云摩得勒伽皆梵語輕重也此云本母即論藏)

缽喇底木叉(喇即遏反舊云波羅提木叉此云別解脫即七眾別解脫戒即律藏也)

佇立(上直呂反切韻云久立也又作濘爾雅作寧釋宮云門屏之間謂之寧郭注云人君視朝所寧立處也)

　　第四卷諸藏撿本未獲

　　根本說一切有部毗奈耶出家事卷第五

疲倦(上符羈反韻集云勞也字書亦倦也說文云從疒皮聲也下渠卷反切韻云疲也猒也玉篇懈也或作倦亦同)

榻席(上吐盍反說文云床榻也又作[仁-二+翕]字同下樣石反薦席也大戴禮云武王踐祚有席銘詩云我心匪席不可卷也說文從巾[度-又]聲[度-又]音疾有作席非也)

白鸖(下下各反說文云似鵠長啄字從霍聲也左傳衛懿公好鸖有乘軒鸖霍音同上前已釋訖)

鸚鵡(上烏莖反下文作[母*鳥]音武說文云能言鳥也前已具釋)

氍毹(上具愚反下數初反舊音義云西戎胡語也考聲云織毛為文彩即毛布也聲類云毛席也或作[渠*毛][((木-(企-止)+皕)/大)*毛]字)

揵稚(梵云臂吒揵稚臂吒此云打揵稚所打木也)

鷹隼(上於陵反切韻鳥名也月令云驚蟄之日鷹化鳩也下息允反考聲云今之鷂也廣雅云鷙鳥也爾雅云鷹隼丑其飛也翚音暉也)

侏儒(上音朱下乳朱反鄭注禮記云侏儒者短人也韻英云小也古今正字并從人朱需形聲也)

　　根本說一切有部毗奈耶皮革事卷上

耕墾(上古莖反周書云神農時天雨粟神農耕而種之下康佷反蒼頡篇云墾耕種也字從土墾聲也貇坤穩反也)

祆祠(上呼煙反胡神官名方言云本胡地多事于天謂天為祆因以作字)

[利/黑]狗(上力脂反字林音力奚反黃黑色也通俗文云班黑日[利/黑]也下狗說文云從犬句作狗律文作[狂-王+茍]非本字)

謦欬(上口冷反說文云亦欬也下苦戴反說文逆氣也亦瘶也音蘇奏反有作咳音胡來反非)

兄嫂(下蘇晧反爾雅云兄之妻為嫂禮記云叔嫂不通問說文云從叟作[婉-夗+(火/又)])

羖羊(上音古爾雅云夏羊牝羖郭注云黑羖[羊*歷]也或作[羊*古]字)

堅鞕(下五孟反切韻云堅牢也說文云從革更聲也或從石作硬亦通用)

　　根本說一切有部毗奈耶皮革事卷下

腳跌(徒結反切韻差跌也謂腳失也從足失聲也)

烏鷲(上鄔都反說文孝烏也純黑而反哺者曰鳥小而不哺者鵶也下疾溜反考聲云黑色鳥也從鳥就形聲字也)

[(犛-廠)-未+牙]牛(上莫交反說文云西南夷長旄牛也案諸經律并作[(犛-廠)-未+牙]牛字謂如[(犛-廠)-未+牙]牛愛尾也今律文作貓乃捕鼠獸名非此用也)

兩骽(下吐猥反切韻云骽股說文云股髀也又作脮同律文作腿俗字非)

革屣(上古核反改也字書云獸皮去毛也又更也說文云三十年一世可更革也故從三十口口即國也下所綺反切韻云履不躡跟也舊音義云言革屣者西域皮底鞋也)

痱子(上方未反切韻云熱生細瘡也律文中腳生佛子如芥子顆今詳佛字與痱字書寫人誤不可比丘腳上生佛子甚乖律意也)

[革*翁]頭(上烏紅反廣韻云吳人謂鞾靿曰[革*翁]案即鞾靺等[革*翁]也律文作[糸*邕]非)

腳踝(下胡瓦反說文云足跟也顧野王云架衣負繩及踝也從足果聲)

　　根本說一切有部毗奈耶安居事一卷

阿遮利耶(梵語也舊云阿阇利訛也此翻為軌范師也或云教受)

鄔波馱耶(上烏古反梵語也舊云和尚訛此云親教謂親能教受余弟子故以名焉)

式叉摩拏(下尼加反梵語舊云式叉摩那此翻為正學女即學戒尼也謂持六法者也)

剔頭(上他歷反案剔頭應作[髟/剔]字說文云除發也今作剔謂割肉解骨也非除發用也)

　　根本說一切有部毗奈耶羯恥那衣事一卷

羯恥那(或云迦絺那舊云加提皆梵聲訛轉也此云功德衣即自恣竟所受衣也)

浣染(上又作浣胡管禮記云浣衣濯冠也下如撿而贍二反切韻染物也字書云以色染繒也)

繚緣衣(上力小反切韻繚繞也下以絹反玉篇云衣緣也考聲云緣飾也爾雅云衣有緣者謂之純郭注云衣緣飾也)

　　根本說一切有部毗奈耶隨意事一卷

痖默(上烏雅反說文云不能言也從疒亞聲又作亞俗用非本音厄笑聲也)

制底(梵語或云支提或云制多亦云制帝一也無正翻義譯云靈廟謂安佛舍利等塔廟也或云積聚謂人天積聚求福之所)

奧箄迦(皆如字呼梵語也此云可爾或云應如是也)

娑度(梵語也律文云答云娑度此云善哉也)

[褎-禾+呆]灑陀(上保毛反次沙假反梵語也此云長凈即半月和合說戒增長凈法也舊云布薩訛也)

虎豹(上呼古反說文云山獸君也字從人虍音呼虎足似人足也律文作[后-口+(一/巾)]非本字下博教反廣志云豹死守山說文云獸名作豹律文從犬作豹非也)

右上所音有部雜律文字多有差誤者蓋以翻譯之時執筆者隨聞便上不根其義也故開元釋教錄云義凈法師于正譯之余又于說一切有部譯出諸跋渠約六七十卷未遑[刪-冊+(狦-(狂-王))]覆遽入泥洹斯文遂寑即今續音者是其本也恐后覽者不知元始返恠希麟[打-丁+(企-止+(巢-果))]非字誤故此序引云

續一切經音義卷第九續一切經音義卷第十

　　　　燕京崇仁寺沙門希麟集
    續音護法沙門法琳別傳三卷  續開元釋教錄三卷

右二集六卷同此卷續音

　　琳法師別傳卷上(并序中字)

誥誓(上古到反誥告也周書云成王將黜殷作大誥孔傳云陳大道以誥天下眾國也下時制反說文云約也周書武王伐殷作泰誓孔傳云大會以誓眾也爾雅云誥誓謹也郭璞注云皆所以約勒謹戒眾也)

典謨(上多殄反爾雅云典常也虞書將遜位于虞舜作堯典孔傳云言堯可為百代常行之道也下莫胡反謨議也虞書皋陶失厥謨大禹成厥功作大禹皋陶謨孔傳云大禹謨九功皋陶謨九德也禹稱大大其功謨謀也)

班彪(上布還反姓也出扶風風俗通云楚令尹斗班之后也下甫休說文云虎文也案班彪即人姓名也)

慷慨(上苦朗反下苦槩反說文云慨太息也文字集略云慷慨竭誠也二字并從心康既皆聲也)

襟腑(上居音反切韻衣襟也字書云袍襦袂也爾雅云衣背謂之襟即交領下方矩反切韻胏腑也王叔和脈經云心如未敷蓮花與大膓小膓合為腑也或作府)

胸臆(上許容反說文云胸膺也下于力反切韻胸臆也臆亦膺也或作[骨*意]謂胸骨也亦作匈字)

將[施-方+弓]([施-方+弓]詩紙反切韻釋也爾雅云[施-方+弓]易也玉篇云名解也顧野王云去離也弓解也又作號爾雅作[施-方+弓]也)

纂龍樹(上作管反切韻云集也爾雅云纂繼也謂嗣續也說文云從系算聲下龍樹二字西域造論菩薩名也算音蘇管反)

悰上人(上藏宗反切韻云慮也說文樂也從心宗聲也即大唐彥悰法師名)

捃摭(上君運反方言云捃取也下之石反說文云拾也考聲云收取也從手摭省下亦作拓從手石聲也)

狄道(上徒歷反案狄道隴西地名也唐書云高祖神堯皇帝姓李隴西狄道人也有本作秋字甚乖)

徙寓(上斯氏反說文云移也切韻云遷也爾雅云遷運徙也郭注云今江東通言遷徙說文云從彳二止半行也下牛具反玉篇云寄也從宀禺聲也禺音同上)

抽簪(上勑鳩反切韻云去也考聲云除也又拔也說文云從手由聲下側岑反考聲云槧冠簪飾也說文云從竹朁聲也朁音潛又才紺反)

[(餐-食)-又+單]玉講(上當安反孔注尚書云[(餐-食)-又+單]盡也說文訓同從[(餐-食)-又]單聲案本傳云究金言[(餐-食)-又+單]玉牒或作牒字破邪論中琳公啟與此同亦作牒字即白牒梵夾經論也今此別傳作玉講于義未詳矣)

隱遁(下屯嫩反玉注楚詞云潛隱也鄭注禮記云逃遁廣雅云避世也或從辵豚作遁也豚音徒魂反)

鏗锽(上客行反禮記云子夏曰鐘聲鏗鏗是也又撞擊之聲也下音宏毛詩傳云鐘鼓锽锽爾雅云锽锽樂也說文云鐘鼓聲也從金皇聲也傳文作鍧音呼宏反鐘鼓相雜聲也)

隤紐(上徒雷反廣雅云隤壤也韓詩云遺也考聲云物下墜也說文云從阜貴聲下女九反說文云絲也結可解者也從系丑聲)

韜韞(上吐刀反說文藏也切韻云寬也下于粉反切韻云韞藏也論語云韞[匚@賣]而藏諸說文云從韋舀昷皆聲韋音違韋說文云柔皮也)

還蒞(上戶關反切韻云退也返也玉篇同爾雅云復也下力至反切韻云臨也爾雅云臨蒞視也又作蒞蒞二形并同)

箴規(上職林反切韻云箴戒也考聲云規諫也從竹咸聲又作葴草名也下居隳反玉篇圖也考聲視也字從夫見也字統云大夫識見必合規矩故從夫也有作規非也)

蠢蠢(尺允反切韻云出也爾雅云蠢作也又云蠢不遜也說文云蟲動也從[蟲*蟲]春聲[蟲*蟲]音昆蟲總名也)

[褒-保+公]龍(上古本反禮記玉藻云天子龍[褒-保+(八/(ㄠ-ㄙ))]以祭鄭注云先王之服雜采曰藻[褒-保+(八/(ㄠ-ㄙ))]畫龍于衣也禮記或借卷字作[褒-保+(八/(ㄠ-ㄙ))]讀)

禿丁(上他谷反說文云無發也從人在禾下也文字音義云蒼頡出見禿人伏于禾下因以制字也)

三元(史記云五氣遍運二靈體分以陽發故氣沖為天以陰凝故氣沈為地天地形別為之兩儀以人參之三元備矣)

五運(下王問反爾雅云遷運徙也史記云伏犧以木德或曰春皇神農以火德木生火故也黃帝以土德以火生土故少昊以金德土生金故顓頊以水德金生水故以木火土金水五行相生終而復始謂之五運又周以木德漢以火德秦非正運王在木火之間也)

勛華(上訓云反下畫瓜反即堯舜二帝名堯曰放勛舜曰重華虞書云放勛欽明孔傳云放上世之功化而以敬明也舜典云重華協于帝孔傳云華謂文德言其光文重合于堯俱圣明也)

接踵(下之隴反切韻云足后也考聲云繼也又住也儀禮云舉前曳踵也或作[彳*重]說文云相躡行也即繼前跡)

褫運(上池爾反蒼頡篇云褫徹也說文云奪也易曰以訟受服終朝三褫也從衣虒聲音戈)

戲譚(上香義反切韻云戲弄也爾雅云戲謔也郭注云謂調戲也下徒含反切韻云夸也大也又作談音徒甘反廣韻云言論戲調也與譚稍異也)

薦雷(上前薦反爾雅云薦[原/蟲]再也周易云洊雷震王弼注云薦重也周易或作洊說文作瀳三形雖異訓義一也)

蟄戶(上直立反說文云藏也一曰蟲豸聲也禮記月令云驚蟄之曰桃始花說文云從蟲執形聲也)

憤懣(上汾吻反論語云不憤不發下門本反王逸注楚詞云懣亦憤也蒼頡篇云悶也說文煩也從心滿聲古文亦作[惹-右+兩]字)

惄焉(上寧歷反毛詩傳云惄愁也爾雅云念惄思也說文云憂也從心叔聲也叔正體[?*十]字也)

磣黷(上初錦反下音獨陸禨漢祖功臣頌云茫茫宇宙上磣下黷波振四海塵飛五缶今此傳云二義磣黷四海沸騰波振塵飛義與彼同又破邪論中亦琳公啟作磣黷二字今別傳作黲毒二字并誤)

原燎(上牛袁反爾雅云廣平曰原下力召反尚書云若火之燎于原也說文云放火也從火尞聲也)

烽燧(上敷容反又作[逢/火]字書云候望火也下徐醉反釋名云夜曰烽晝曰燧說文云二字并從火夆遂聲)

羽檄(上王句反說文云鳥羽也下胡狄反爾雅云無枝為檄也說文云符檄三尺書也從木激省聲或從手非)

刁斗(上鳥聊反下當口反孟康漢書云以銅為之受一斗晝炊飲食夜擊警眾持行隨軍也今改為金鉦是古今正字云斗有柄并象形字也)

昊天(上胡老反爾雅云夏為昊天郭注云言氣晧旰也說文作昦從日夰聲夰音晧下天字釋名云以舌腹言之天顯也在上高顯也又天之言坦也坦然高遠故字從一大也旰音月旦反)

胥悅(上息余反孔注尚書云胥相也公羊傳曰胥盟者何曰相盟也鄭箋詩云皆也說文從肉疋聲音疏傳文作[口/└/月]俗字非體也)

庠序(上似羊反禮記云有虞氏養老于上庠庶老于下庠上庠太學下庠小學說文從廣詳省聲下徐舉反玉篇云東序西序之學也爾雅云東西墻謂之序郭注云所以序別內外)

無辜(下古胡反爾雅云辜辟戾罪也郭注云皆刑罪也說文云從辛古聲或有從手作辜變體誤書也)

躃踴(上房益反爾雅云辟撫心也郭注云推胸也或作擗禮記作辟下余隴反切韻云[跳-兆+非]也或作踴禮記云嘆斯辟鄭注云辟撫心也又云辟斯踴矣鄭注云踴躍也晏子云踴貴履賤)

太宰[壴*否](下音丕鄙反鄭注禮記云大宰行人官名也說文云從壴否聲傳文從壹丕作[壹*丕]俗字壹音竹句反)

謗讟(上博傍反孔注論語云謗訕也杜注左傳云謗毀也說文從言旁聲下同目反杜注左傳云讟誹謗也廣雅云惡也郭注方言云謗誣怨痛曰讟說文云從言讀聲)

大駭(下侯揩反說文云驚也孫炎云禹疏九河北河功難眾懼不成故曰徒駭字從馬亥聲)

赫胥(上呼格反下息余反古帝號也史記云女媧共工大庭柏皇中央栗陸驪連赫胥尊盧渾沌旲英有巢朱衰葛天陰康無懷氏等除共工十五世皆襲伏犧之號雒甄曜度曰伏犧女媧紀各一萬六千八百歲也)

密譖(下側讖反說文云毀也字書云讒也論語云浸潤之譖字從言朁聲也朁音潛傳本作譖俗字非體)

穿鑿(上昌緣反切韻云通也下在各反考聲云鑿也古考史云孟莊子作鑿說文云所以穿木也從金[鑿-金+木]省聲[鑿-金+木]音作也)

倫[女*((奐-大)/比)](上力迍反切韻比也考聲云道理也又類也下疋閉反爾雅云妃[女*((奐-大)/比)]也郭注云相偶[女*((奐-大)/比)]也說文云配也從女[奐-大+比]聲[奐-大+比]音閉迷反妃音配)

狡猾(上古巧反切韻云疾也說文云狂也從犬交聲下戶八反尚書云蠻夷猾夏孔傳云猾亂也說文云從犬骨亦聲也)

于莒(下居許反玉篇云草名也釋文云國名春秋時所封亦羸姓之后也)

壈坎(上盧感反下苦感反說文云險陷也謂難進也從土稟欠皆聲)

腠理(上倉奏反鄭注儀禮云腠皮膚理也考聲云皮膚內也古今正字從肉奏形聲字也)

搢紳(上津信反鄭注禮記云搢猶插也注周禮云搢謂插笏于紳帶之間若帶劍也下尖真反考聲云紳大帶也廣雅云紳猶束也論語云子張書諸紳說文云從糸申聲也)

志緝(下七入反切韻云緝績也爾雅云緝熙光也注引詩云學有緝熙于光明也字從糸口耳會意字也)

汲郡(上金邑反考聲云汲郡今衛州是說文云從水及聲)

[門@臭]然(上苦覓反字書云寂靜也說文云從門臭聲臭音古覓反犬視也從犬目)

遒華(上就由反毛詩傳云遒周也考聲云盡也切韻云聚也說文云從辵酋聲酋音同上)

郁郁(于六反切韻文也論語云郁郁乎文哉或作戫古文作彧皆文彩貌也)

悚懾(上粟勇反杜注左傳云悚懼也說文作[怡-臺+雙]今作悚俗字通用下之涉徒葉二反爾雅云恐懾懼也切韻云伏也與懾義同)

[挖-乙+求][〡*臣*責](上他頜反考聲云通也韻詮云引取也從手[穴/求][穴/求]音深[穴/求]從穴求也傳本作探俗字下柴責反韻英云深幽也古今正字幽深也從[〡*臣]貴聲[〡*臣]以而反責正作賚字)

筌蹄(上七緣反說文取魚竹籠也亦名魚笱音茍從竹全聲下束奚反說文作[跳-兆+虎]莊子云筌所以取魚得魚而忘筌蹄者所以取免得免而忘蹄也)

碑誄(上彼皮反釋名云碑本葬時所樹臣子追述君父之功書其上也下力軌反考聲云誄壘也述亡者而敘哀情也說文云誄謚也從言耒聲也耒音盧會反)

辛谞(上息鄰反姓也夏啟封支子于莘莘辛聲相近因為辛氏下胥旅反鄭注周禮云有才智之稱也案辛谞即唐太子中舍姓名)

靦容(上天典反爾雅云靦姡也郭云面姡然也姡音戶刮反鄭箋毛詩云姡然有面目也考聲云不知慚也說文云從面見聲也)

爝火(上音爵字書云火炬也說文以火拂除襖也從火爵聲也下呼果反書云火曰炎上也)

寰中(上戶關反說文云寰宇也字書以四海為寰中也今傳文云非夫契彼寰中孰能為茲高論也作此镮字恐非此用)

尺鷃(上或作赤同下音晏爾雅云鳸鷃郭注云鷃雀也或作鴳考聲云小鳥也地穴作巢者從鳥晏聲也鳸音戶)

大鵬(下音朋大鳥也莊子云北溟有魚曰鯤化為鳥曰鵬又垂天之翼搏風九萬里也說文從鳥朋聲也)

王謐(音蜜爾雅云謐寧靜也案此即人名)

劉璆(渠幽反爾雅云西北方之美者有璆琳瑯玕焉郭注云璆琳美玉名今案劉璆人姓名也)

礪鉛(上力制反說文云砥礪也考聲云磨石也顧野王云崦嵫山多砥礪也下與專反切韻云錫也尚書云青州貢鉛說文云青金也從金沿省聲案沿路舟船之字皆同也今作鈆俗)

　　琳法師別傳卷中

貽訓(上與之反切韻云貺也爾雅云貽遺也郭注云相歸遺也說文從貝臺聲臺音同上下許運反說文誡也又導也廣韻云男曰教女曰訓尚書序云典謨訓誥誓命之文凡百篇以弘至道也)

流遁(上力求反考聲放也切韻云遷也字菀云流移也說文云從水[梳-木][梳-木]音他忽反倒書古文[巢-果+子]字[巢-果+子]音子下又作遁說文逃也字書云隱也從辵豚聲)

本系(上說文云作本從木一如木之有根下胡計反切韻云緒也爾雅云糸繼也說文云從糸丿聲糸音覓丿音曳延丿也)

沙汰(上音所加反切韻沙亦汰也下音太考聲云濤汰洗也案沙汰即如沙中濤洗其金取精妙者也)

推劾(恒得反顧野王云案獄相告證之辭也說文推有罪人也從力亥聲或從刃從刀作[亥*刃][亥*刀]二形皆非)

縲紲(上累追反下先拽反孔注論語云縲黑繩也紲攣也所以拘罪人也古今正字并從糸字累曳皆聲也俗亦作紲字)

梼昧(上音桃杜注左傳云梼杌也謂無所知貌也從木燾省聲也下昧字說文云爽且明也從日未聲也杌音五骨反)

叨簉(上討刀反下搊瘦反杜注左傳云簉副也考聲云廁也齊也說文云從草造聲造七到反傳文從竹俗)

餔糟(上補乎反切韻唼食也離騷云餔其醩歠其醨又音步今不取下音遭說文亦作醩酒滓也從酉曹聲也)

歠醨(上川劣反切韻大欱也音呼合反下呂支反說文云薄酒也從酉離聲也)

菁華(上即盈反毛詩云葑菲即蕪菁也字書云菁美也又與精義同從草青聲也)

逗遛(上頭候反下音留說文云逗亦止也又引也字書云逗遛也說文云二字并從辵豆留皆聲也)

媒炫(上莫杯反說文云媒娉也字書云媒也言謀合于親姻也從女某聲下黃絹考聲云行且賣也說文正作[彳*言*亍]自媒也)

橘柚(上居聿反說文云果名也周禮云踰江淮北化為枳地氣然也下余救反字書云似橘而大皮厚廣志云成都柚大如斗郭注爾雅云柚似橙而酢生江南也二字并從木矞由皆聲也)

[榩-文+豆]梨(上側加反爾雅云[榩-文+豆]梨曰鉆之郭注云[榩-文+豆]似梨而酢澀也下力脂反說文云果名也魏文詔云真定之梨大如拳甘如蜜也)

皦然(上古了反說文云明也又玉篇云白皃字從白敫聲音羊酌反從白放光也)

負扆(下于豈反爾雅云[巾*(戶@甫)]戶之間謂之扆禮記疏云如綈素屏風畫以斧文亦謂之斧扆也說文云從戶衣聲)

苻姚(上房無反前秦姓也史記云健本洛陽臨渭人因其家池中蒲生有異遂以蒲為姓后孫背上草付字卻為苻氏下余昭反后秦姓也自姚越仲至泓立三十四年為劉[示*谷]所滅)

諤諤(五各反說文云[言*蹇]諤也字書云直臣言也從言咢聲咢音同上)

拓跋(上他各反下盤末反后魏姓也魏書云黃帝昌意少子受封于北地以土德王北人謂土為拓謂后為跋故以拓跋為氏至孝文帝因讀周易見乾卦云元者萬善之始遂改為元氏也)

劉向(下式亮反漢書云劉向高祖親弟劉德之子本名更生后改為向字子政武帝時為中壘挍尉之官也)

闞澤(上苦濫反人姓名也)

太微(星名也七曜天文經云太微官垣十星在翼北主天子南宮為帝王十二諸侯之府入翼九度去北辰七十六度)

鐫石(上子緣反字書云鉆也說文云琢金石也從金雋聲也雋音徂兗反從隹臥弓雋字從此有本作[鎨-十+乃]誤書也)

扈多(上胡古反跋扈縱恣也今案扈多人姓名)

[奐-大+((〡*目)/一/乂)]遠(上休娉反劉兆注公羊傳云夐亦遠也說文視也又深遠也從[目/ㄆ]人在穴上也[目/ㄆ]音火劣反亦視也)

　　琳法師別傳卷下

邕邕(或作雍或作廱并略同爾雅云雍雍優優和也郭注云和樂也于容反說文作邕和也)

徼妙(上古吊反考聲云邊外也韻詮云小道也道德經云常無欲以觀其妙常有欲以觀其儌御注云性失于欲迷乎道無欲觀妙本則見邊徼矣)

李聃(下他甘反老子姓名也史記韓非列傳云姓李名聃苦縣人也周定王元年乙卯生于李樹下簡王二年為守藏令十三年為柱下史敬王元年壬午年八十五西出散關或云葬于槐里)

蕩瘵(上徒朗反易云蕩滌也又洗除也說文從皿湯聲皿明丙反傳文作蕩非下齋薤反毛詩傳云瘵病也爾雅亦病也從疒祭聲)

夕殞(上祥石反說文暮也從日半見也下于敏反切韻殞沒也又死也從反員聲音五達反)

麟麕(上西珍反公羊傳云麟者仁獸也有圣王則至其郊爾雅云麟麕身牛尾一角角端有肉下輒筠反公羊傳云有麋而角也說文云此[簃-多+留]文麕字俗通作麏字)

天利(案帝年歷后周武帝立十九年保定五年天和七年健德六年自建德三年二月普滅佛法也今傳文作天利五年誤書也應為和字也)

掏攪(上道刀反埤蒼云掏抒也古今正字從手匋聲匋音同上下交咬反說文云手動也從手覺聲)

[車*爻]試(上江岳反說文云[車*爻]見也又明也爾雅云直也古今正字試優劣也從車爻聲傳文從交作較俗字亦通也)

騰驤(上徒登反考聲云馳也奔勇也玉篇云躍也說文從馬滕省聲下息良反字書云馬騰躍也考聲云逸也說文云馳也從馬襄聲襄音同上)

桀紂(上具列反夏之末王號也史記云帝發之子為湯所伐死于鳴條之野謚法曰賊仁多侈曰桀下直久反殷之末帝也史記云帝乙之子也為武王所伐敗于牧野懸首白旗謚法曰殘義損善曰紂紂緯辛也)

燉煌(上遁魂反下音皇漢書云燉煌郡即沙州也武帝元年分酒泉郡置之杜林注云燉煌以為古瓜州也古今正字二字并從火敦皇皆聲)

癃跛(上六忠反蒼頡篇云癃痼疾也說文云從疒隆聲也下布火反切韻足跛也從足波省聲也)

皋繇(上古勞反下音姚尚書皋陶為帝舜謀古文作[名*卜]繇二形今作皋陶二形說文從白[(犀-尸)-牛+十]聲今或從自非也[(犀-尸)-牛+十]音滔案皋陶即舜之臣也)

八埏(下衍仙反漢書音義云八埏即地之八際也古今正字從土延聲)

澘然(上所奸反毛詩云澘然涕淚下也從淋目會意也)

沃朕(上烏酷反說文云沃灌也從水夭聲也下直稔反爾雅云朕我也史記云古者貴賤悉稱朕自秦始皇二十年始天子獨稱也說文云從舟作[栚-木+舟])

淑忒(上殊六反爾雅云淑善也說文云清湛也從水叔聲俗作洲詩云淑不善逆也下他德反爾雅云爽忒也郭注云用心差錯不專一也)

撞擊(上宅江反說文云撞突也字書云撞亦擊也從手童聲也)

杜衡(上徒古反下戶庚反山海經云天帝之山有草焉其狀如葵其臭如[菧-氐+(林/糸)]蕪名曰杜衡郭璞注云香草也本草云[菧-氐+(林/糸)]蕪即虵床也音縻無二字杜衡有本作杜衡誤書甚乖也)

蘩[卄/皤](上附袁反下薄波反爾雅云蘩[卄/皤]蒿也郭注云白蒿又云蘩之丑秋為蒿也)

[壓-土+心][壓-土+心](伊占反平聲爾雅云[壓-土+心][壓-土+心]媞媞安也郭注云好人安靜之容也說文云從心厭聲也傳文單作厭音于艷反見也非此用媞音大兮反)

[莫/女]母(上暮蒲反古時丑女也一云黃帝后)

[鸋-心+必][夬*鳥](上佞丁反下古穴反爾雅云鵄鸮鸋[夬*鳥]鴃郭璞注鵄類也說文從鳥寧夬聲也夬音古快反)

汨[泳-永+羅](上冥壁反下音羅江水名也在長沙郡也上說文從水冥省聲下[泳-永+羅]字傳文單作羅非又上汨字傳文或從曰作汨即汨沒字音骨全別也)

薜荔(上蒲計反說文薜蘿也蔓也生者也下郎計反字書云香草名也)

蘭葩(下怕巴反說文云葩花也從草白巴俱聲也)

　　續開元釋教錄卷上(并序中字音)

纘祖宗(上作管反說文云[糸*(朁-日+貝)]繼也字書云承繼也從糸[朁-日+貝]聲說文作[朁-日+貝]字祖音則古反爾雅云祖王父也又曰父之考為王父王父之考為曾祖王父曾祖王父之考為高祖王父郭注云加王者尊之酋猶重也言高者最在上也宗音作冬反說文云尊也白虎通云宗廟先祖之宗貌也孝經云為之宗廟以鬼享之也)

納麓(下盧谷反虞書云納于大麓孔傳云麓錄也納舜使大錄萬機之政也晉中興書云九月癸卯皇太后臨朝稱制司徒王導錄尚書也字從林鹿聲也)

保厘(上博抱反切韻云保安也考聲云養也說文云使也下力脂反尚書云允厘百工孔傳云允信厘治也又曰帝厘下土孔傳云言舜理四方)

淳源(上常倫反廣韻云樸也說文云水清也作漳又作淳字也下愚袁反說文云水泉曰源山海經曰河出昆侖西北隅李巡云河水始出其色白郭璞注爾雅云潛流地中汨漱沙壤眾水溷淆宜其濁黃也)

薨變(上呼弘反爾雅云崩薨死也郭璞注云古者死亡尊卑同稱故尚書云堯曰殂落舜曰陟方乃死字書云天子曰崩諸侯曰薨說文云從死瞢省聲瞢音莫登反)

杳邈(上烏皎切韻杳冥也孝聲云深也顧野王云寬廣貌御注老子云杳冥不測也下莫角反說文遠也韻集云邈漸也從辵貌聲錄文作邈俗字)

珠珰(上音朱字書云蚌中之精也下都郎反文字集略云耳飾也說文穿耳施珠曰珰從玉當聲)

涇渭(上音經山海經云涇水出長城北山北入渭郭璞注云今涇水出安定朝[舟*巳]縣西岍頭山東南經新平扶風至京兆高陸縣入渭水也下音謂山海經云渭水出鳥鼠同穴山東注河入華陰北郭璞注云鳥鼠同穴山今隴西首陽縣也)

驪珠(上里知反莊子云夫千金之珠必在九重之淵驪龍頜下若能得之遭其睢也彼驪龍悟時子安得哉說文云從馬麗聲也)

燕珉(上于田反切韻云古國名爾雅云燕曰幽州下武巾反考聲云美石次玉山海經云岐山之陰多白珉郭璞注云珉石似玉也說文云從玉民聲有作珉字為唐朝廟諱民書不就也)

趙璧(上直小反切韻郡名也下必益反晏子云曾子將行晏子送之曰和氏璧井里之樸良工修之則為國寚爾雅云肉信好謂之璧郭注肉邊也好孔也)

縱棹(上子用反說文云縱緩也一曰舍也從糸從聲下亦作棹音直教反說文船楫也方言云吳人謂棹為橈音饒所以進舟也從木濯省聲也)

駟馬(上息利反爾雅云天駟房也郭注云龍為天馬故房四星謂之天駟說文云從馬四聲也下莫下反說文云馬字四點像足頭尾具王以乘之像形字也論語云齊景公有馬千駟注云四千疋也)

狂瞽(上渠王反字書云病也韓子曰心不能審得失之地則謂之狂說文從犬王聲也下公戶反孔注尚書云無目曰瞽舜父有目不能分別好惡故時人謂之瞽也)

蓍龜(上式之反說文云蓍生千歲三百莖筮者以為策也周易云蓍之德圓而神下居追反說菀云靈龜五彩似玉似金背陰向陽上高像天下平法也禮記云故先王秉蓍龜以決吉兇也)

大頀(胡故字書云大頀殷湯樂名也)

泥洹(上奴低反下胡官反或云般泥洹或云泥越或云般涅盤或但云涅盤皆梵言訛略也正云波利儞嚩南此云圓寂嚩音無可反)

編摭(上卑連反說文云編次簡也謂古以竹簡書字故排連編次也下之石反字書云摭拾也玉篇摭取也亦作拓字)

稻[卄/幹](上徒晧反本草云稻米主溫中令人多熱粳米主益氣止煩泄說文沛國謂稻為糯今江東通呼粳米為稻米也下古旱反說文眾草莖也從草干聲)

穰麌梨(上借音如兩反次音虞矩反梵語也此云藥王或云藥君也)

摩訶支那(訶音呵舊云振旦或云真那應云摩賀振[邱-丘+舟]此云大唐或云大漢舊云大夏皆隨代義翻也即今中華國是)

彬彬(鄙中反論語云文質彬彬然后君子包咸注云彬彬文質相半之貌也)

[舟*巳]爛陁(上正那字梵語西域寺名也此翻為施無猒在中印度境)

霹靂(上普擊反下郎擊反說文云霹靂折震戰也所擊輙破若攻戰也字書云迅雷也二字并從雨辟歷皆聲也)

[袖-由+弇]興(上說文作弇字音衣檢反爾雅云弇曰為蔽云郭注云暈氣五彩覆日也又釋言云弇蓋也說文從廾合廾音拱今錄文作揜說文閉也又音烏敢反手大物也于此用疎也)

拗怒(上于六反廣雅云拗止也又烏絞反今不取案錄文云時首領普告眾曰誰將舍利異寶不爾龍神何斯拗怒有即投入海中無令眾人受茲惶怖據此即龍神方怒未止應作彧字說文云吹氣聲也從欠彧省聲彧音同上)

龜茲(漢書音義上音丘下音慈國名也或云屈支亦云月支或云鳩茨或名烏孫皆一也案西番諸國多因王名或隨地隨山故有多名也即安西之地)

勿提堤犀魚(堤音低犀音西龜茲國番語三藏名也錄自注云此云蓮花精進也)

牛昕(上語求反姓也姓菀云本自殷周封微子于宋其裔司宼牛父[帥-巾+市]師敗于狄子孫以王父字為氏也下火斤反說文云且明日將出也從日斤聲也)

所赍(下相兮反切韻付之考聲云遺也字林云送物也又裝也說文從貝齊聲俗作赍非也)

索綏(上蘇各反姓也燉煌人也下息遺反案字安也說文車絡也今案即人名也)

弱齡(上而斫反字書云弱劣也玉篇云不強下郎丁反顧野王云古謂年為齡說文云從齒令聲案弱齡即未冠之前也故禮記云男子二十冠而字鄭云成人矣也)

膠輵(上古肴反爾雅云[黍*刃]膠也郭注云膠黏[黍*刃]也字林云謂相著也下古遏反玉篇作轇輵二字廣韻云戟形也[黍*刃]音女六反)

芟夷(上所銜反字書云伐草也考聲云剪也說文云從草殳會意字殳音殊下以脂反切韻云等也考聲云滅也爾雅云易也說文云從大弓作夷有從戈作夷非也)

　　續開元釋教錄卷中

姥陀羅尼(上莫補反字書云老母也說文云女師也又作姆字同上今案姥即觀自在菩薩部姥陁羅尼名號)

輸波迦羅(上貳逾反迦音姜佉反梵語即唐開元朝西域三藏梵名也此云善無畏)

殉法(上辭閏反說文云以生人送葬也顧野王云亡身從物為殉也字從歹句聲歹午達反[(餐-食)-又+ㄎ]骨殘也[(餐-食)-又+ㄎ]音朽)

屢奮(上良遇反字書云數也考聲云疾也爾雅云亟也郭注亟亦數也下方問反字書云動也韻集云揚舉也說文翚也從大鳥在田翚奮其羽也佳即鳥也翚音暉)

悼屈原(上徒到反字書云哀也考聲云傷也又憐也從心掉省聲也屈九勿反姓屈名原字典平楚為三閭大夫王甚重之為靳尚等姤其能共贊毀之乃被流放后游于湘潭行吟澤畔著離騷云滄浪之水清可以濯吾纓滄浪之水濁可以濯吾足也)

撫膺(上孚武反爾雅云撫掩之也郭注云撫掩猶撫拍也下于凌反說文云賀也案撫膺合作拊字爾雅云辟拊心也郭璞注云謂椎胸也椎音直追反)

捃拾(上居運反字書云取也聲類云拾穗也又從禾作[禾*鹿]下是汁反考聲斂也切韻云取拾也從手給省聲)

津涯(上將鄰反切韻云津液也又潤也說文云濟也郭璞云津涉也謂涉渡也下五佳反切韻云水際也郭注爾雅云水邊曰涯峻而水深者曰岸也)

紛綸(上芳文反字書云眾也又亂也紛紜也下力迍反說文云糾青絲也二字并從糸分侖皆聲也)

繁剩(上附袁反切韻云概也字書云繁多也下正作[賸-月+舟]音實證反考聲云增也廣韻云益也或作剩又音孕說文云送也)

玄惲(下于粉反重也諜也又厚也今案玄惲法師本名世道為避屆諱故稱其字)

　　續開元釋教錄卷下

紕繆(上疋彌反考聲云繒欲破也下明救反字書云亂也訛也禮記云一物紕繆民不得其死也鄭注云紕錯也字林作紕繆字謬誤也失也繆又音武休反)

冗雜(上而隴反考聲云散也漢書云桓帝置冗從仆射聲類云冗散雜無食之人也字林作[禾*(共-八+見)]云猥雜貌也)

詭說(上歸偉反毛詩云無縱詭隨鄭箋云無聽放詭隨人為惡也淮南子云蘇秦以百詭成一信許叔重注云詭慢也說文云責也從言危聲)

瑣屑(上蘇果反爾雅云瑣瑣小也郭璞注云謂才器細陋說文作[肖-月+貝]小皃也下先結反切韻云盡也又云末也)

源派(上愚袁反說文云水泉曰源字書云水本也漢書云張騫使西域窮河源其山多玉石而不見昆侖西域傳云河有兩源一出[葸-十+夕]嶺一出千闐也下疋封反考聲分流也說文云邪流作[脈-月]同有作派俗字非也)

承祧(上署陵反字書云承次也考聲云承奉也說文從了手雙作承了音節雙音拱下吐雕反字書云祧遠祖廟也)

[褎-禾+呆]貶(上保毛反顧野王云[褎-禾+呆]謂揚其美也鄭注禮記云進也說文云衣博褥裾從衣保聲下兵奄反鄭注周禮云減也考聲云黠也說文云貶損也從貝乏聲也)

歐噦(上謳狗反左傳云伏[敲-高+弓]歐血是也說文云歐猶吐也從欠區聲[弓*ㄆ]音滔下冤越反禮記云子侍父不敢噫噦嚏欬也說文云噦猶氣悟也從口歲聲噫厄界反嚏音帝欬音開蓋反)

雜糅(上徂合反切韻云雜集也又穿也考聲云眾也下女救反說文云糅亦雜也謂相參雜也字書從丑作粈又作[飢-幾+(刃/一)]字)

[涳-工+((嘹-口)-(日/小))]阱(上式針反爾雅云[泳-永+(虍-七+(一/八/八/目))]幽深也字書云深遠反下疾政反尚書云敜乃阱傳云阱陷也考聲云阮也謂陷獸坑也從穴井聲又作阱字音訓同敜音尼輒反)

濩落(上胡郭反下郎各反廣雅云濩落寬廣無涯濟也字書云殞濩落[卄/澤]失志貌也)

毗那夜迦(梵語也舊云頻那夜迦或毗那夜但迦或云吠那野迦吠借音微一反此云鄣礙神謂人形象頭能與一切作障礙故)

續一切經音義卷第十