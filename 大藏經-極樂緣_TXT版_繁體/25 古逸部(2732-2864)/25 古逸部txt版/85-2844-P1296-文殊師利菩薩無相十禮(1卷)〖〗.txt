　　No. 2844

文殊師利菩薩無相十禮

清涼山中大圣文殊師利菩薩。端坐政看心。心亦不可得。至心歸命敬禮。真如法身佛。無色無形像。無根無住處。不生不滅故。敬禮無數觀。不來亦不去。不取亦不舍。遠離六入故。出過于三界。等如虛空。諸欲不染故。于諸威儀中。去來及睡悟。常在三昧故。去來悉平等。已住于平等。不壞平等故。入諸無相定。見諸法寂凈。離諸寂凈故。諸佛虛空相。虛空亦無相。離諸因果故。虛空無中邊。諸佛身亦然。心同虛空故。佛常在世間。而不染勢法。不分別世間故。諸法由如幻。如幻不可得。離諸幻法故。一切平等禮。無禮無不禮。一禮遍含識。同歸實相體。普為四恩三有及法界眾生同如如。歸命懺悔至心懺悔。我于三時求罪性。內外中間心實無。已無心故諸法寂。三毒四倒悉皆如。懺悔已歸命禮法身如來至心勸請。一切諸法本不生。已無生故何有滅。不生不滅性常住。唯愿諸佛莫涅槃。令諸眾生照本性。自然游戲涅槃城。行者但能照五蘊。無我無人兩邊空。勸請已歸命禮法身如來。至心隨喜。法本不貪亦不畏。勿我不一亦不異。同觀一實證無生。無緣等觀盡隨喜。觀空照有如如性。唯愿眾生勤照心。心體由來性清凈。妄色虛空同智真。隨喜已歸命禮法身如來至心回向。迷于一室隨明想。執明想故我塵生。今照我塵無自性。回向無住涅槃城。五法包含于政智。八識清凈凈心王。回此蔭身成佛道。四儀一向現前行。回向已歸命禮法身如來至心發愿。令諸眾生妨六賊。悲智二照現前行。不斷不常離無量。非空非有惶了行。四智三身緣彼體。五眼常照浪三明。三眾意生無障礙。菩提樹下度群萠。發愿已歸命禮法身如來一切恭敬。歸佛德菩提。道心恒不退。愿共諸眾生。同入真如體。歸法薩般若。得大總持門。愿共諸眾生。同入真如海。歸僧息諍論。同入和合海。愿諸眾生等。悉發菩提心。三業恒清凈。和南眾法身佛。諸眾等聽說寅朝清凈偈。欲求寂滅樂。當學沙門法。衣食之身命。精粗隨眾等。諸眾等今日寅朝清凈上中下坐各記六念。諸眾等聽說午時無常偈。人生不精進。□若樹無根。葉花至日終。能得已時新。花亦不久鮮。色亦非常好。人命如剎那。須臾難可報。今勸諸眾等。勤修無上道。諸眾等聽說黃昏無常偈。此日已過命。即隨減如少