　　No. 2785

大乘四法經論廣釋開決記

依何而住。世尊在世自調惡人滅度之后云何共住。如來在日。佛自說經。滅度之后。一切經首。當置何言。令有情信。世尊告曰。我涅槃后。以戒為師。斷一切惡。生一切善。設我在世無異。此故依四念處。專心而住。觀身不凈。觀受是苦。觀心無常。觀法無我。而除四倒。既出生死。得成圣道。是故常應依之而住。諸惡比丘梵壇治之。但莫與語白當調伏。一切經首當置如是我聞等語。則眾生信。因迦葉請。而置此文。即是此中起因由也　言明所以者。略有四義。一為除疑。二令起信。三為簡邪。四為顯正。言除疑省。雜事律云。于結集時。阿難升座。以法威為形忽如佛。眾起三疑。一疑大悲從涅槃起。二疑別佛從他方來。三疑阿難轉身成佛。說如是等三疑并斷。言生信者。智度論云。說時方人。令生信故。佛法大海。信為能入。又是道元功得母故。救拔眾生出生死。□須舉信手。授于教手。序生信手。正宗教手。兩手相接。出淤埿故。如人有手。至山取寶。若無手者。空無所得。有信心人。入法得證。若無信者。雖解無益。是故經初令生凈信。言簡邪者。但無如是六句經文。當知皆是外道教收。如有外道一切教初皆必安置阿漚二字。阿表于無。漚表于有。言其教旨不離有無。今置六句為簡于彼故。智度云。一切經首。當置何言。簡異外道。言顯正者。真實論云。三寶最吉祥故。我經初說佛為佛寶。我聞阿難及苾芻菩薩名為僧寶。如是一時舍衛國等所說時處皆為法寶。以茲四義。置如是等。立所以竟。釋正文者。唯智度論分六成就。一信。二聞。三時。四主。五處。六眾。言初信成就者。經曰如是。舉所聞法。令有情信。名信成就。今舍諸說以三義釋。初以二字各別訓釋。次乃總申二字之意。后帶我聞以解如是。初言別釋者。自古多解。大意不離教理行果。故今依此四義釋之。教能顯理。□如文不求義稱是。理順教顯為如。義不差文稱是。依教起行為如。順理三相為是。依□得果為如。稱果于因為是。次言總申者。顯說此經離四種過故言如是。一離自說佛所說法正如是故。二離老異文義決定皆如是。故□□不信。若有信者。言如是故。四離非法。若正法者。稱如是。故后言帶我聞釋如是者。依佛地論及諸釋意。如是總言依四義轉。一依問答顯離自說傳聞過失。謂結集時眾成問言。□當所說昔定聞邪故。即答言如是我聞。二依譬喻顯離增□共分過失　謂。當所說如是文句如我昔聞齊此當說定無有異。三依許可顯有自在堪能功德。眾咸請言。如汝所聞。當如是說。便許彼言。如是當說如我所聞。四依教說顯起恭敬信受功德。謂吉結集諸時眾言如是。當聽如我所聞應正聞。以如理修行。二言聞成就者。經曰我聞。舉能聞人。顯自親聞者。聞成就。謂傳法者。自指身言如是法。我自親聞。我謂諸蘊和合假者有主宰因故稱為我。聞謂耳根發識聽聲。意隨耳識而取于聲所發名等。薰習在識。聚集顯現。總說名聞。廢別就總。故名我聞問。何須如是廢別就總答。顯藉眾緣故。謂聞法時要具心緣。若一一陳遂成繁廣。但舉其一義。則不周顯。假具緣言我聞矣。若爾何不言無我聞。答。除怖畏心。恐諸外道等聞無我聲。既言無我。誰聞誰學。怖畏佛法。不背入故。更有問答。如余處明。三言時成就者。經曰一時。顯所聞法。善合時宜。無非時失。時成就也謂明說此一部經時。于一時聞在某家說。則此顯說一部經時。余時復說無量經故。眾生根熟。為感如來逼機而應。藥病相應。隨言得益。說者聽者。時分無差。共相會過。名一時失。外道世典無如是能。故我佛教名一時也。前簡說聽余部經時。后簡說聽前后之時。□顯佛教勝令生信也。若爾諸法應非唯識。說一及時心外法故　答。雖言一時。不離心識。謂此識心隨色分瘠。妄相建立一一與時。若離色心。則不可得。故不相應行蘊所攝。攝論說為世識數識所聞之法。尚不離心。況一及時而別有也　更有征答。如余處明。四言主成就者。經曰薄伽梵。顯說經主是最勝尊。表經可信。無非時主失主成就。若不言薄伽梵。不知此經是誰所說。一切生疑。智論說言。能說有王。一佛世尊。二圣弟子。三天龍等。四神仙等。五變化等。若不言薄伽梵。恐謂余說。今言薄伽梵說表可崇信。薄伽梵者。佛地論云。謂薄伽聲依六義轉。一自在義。二熾盛義。三端嚴義。四名稱義。五吉祥義。六尊貴義。如有頌言。自在熾盛與端嚴。名稱吉祥及尊貴。如是六種義差別。應知總號名薄伽。如是一切如來。具有于一切種。皆不相離。是故如來名薄伽梵。其義云何。謂。諸如來身。不系屬諸煩惱。故具自在義。炎猛智火所燒練。故具熾盛義。妙三十二大士相等所莊飾。故具端嚴義。一切殊勝功德圓滿無不和。故具名稱義。一切世間親近供養咸稱贊。故具吉祥義。具一切德。常起方便。利益安樂。一切有情無懈廢。故具尊貴義。或能破壞四魔怨。故名薄伽梵。四魔怨者。謂。煩惱魔。蘊魔。死魔。自在天魔　佛具十種功德名號。何故如來教傳法者。一切經首但置如是薄伽梵名。謂。此一名世咸尊重故。諸外道皆稱本師名薄伽梵。又此一名總攝眾德　余名不爾。是故經首皆置此名。然佛世尊有其三身。今此經者是應身說。若對地前。即化身說。如對地上。即應身說。若法報身。亦無說法。自受法樂。不說法故。佛佛不相為說法故。非諸菩薩所見身故。既三身者其體不殊。是則三身無說不說　五言處成就者。經曰住室羅筏城誓多林給孤獨園。是說法處。顯說此經必有其處。無非處失處成就也。此有通別。通言羅筏城。別言誓多林給孤獨園也。通別令其遠者知聞。別則為欲近者不謬若不說處。未知此經何處而說。一切生疑。為令生信故。說其處。言住有其三種。一威儀住。謂。四威儀是身業也。二說法住。謂。教誡門從是語業也。三禪定住。是其意業。此復有三。一梵住。謂。四無量。二無住。謂。四靜慮。及四空處。二佛住。謂。三解脫。言羅筏城者梵音。此云聞有。昔二仙人。一名為聞。二則名為有。此二仙人置此城故。又有釋云。此名豐德。謂。豐財寶女色多聞解脫四德故名豐德。亦名聞物。以多寶物及以人物諸方聞故。言誓多者。此云戰勝。即勝軍王之太子也。太子生日王破敵軍。因而立名。謂之戰勝。言林者。戰勝有園地。周十里。在于城南五六里余。花卉茲繁。泉池文影。于園圃中。特為殊勝。言給孤獨者。國之大臣。本名蘇達多。此云善施。仁而聰敏。積而能散。極濟貪哀孤恤老。時美其德。號給孤獨焉。有七男子。六已婚聚。因為小兒聘室。遂至王舍大城。佛初成道。正在彼國。見佛聞法。果證預流。遂請世尊降臨舍衛。如來既許愿造僧房。佛令鹙子隨而瞻撥。唯有此處堪造僧房。遂詣太子。殷求貨買。太子戲言。金遍乃賣。須達聞之。心裕如也。即出藏金。隨言布地太子感念而告之曰。若佛非是良田寧輕金貴士。我植善種。正是其時也。任鄉收樹當自施。須達得地大建。僧房崇飾既周。遙請佛降。大圣懸鑒乘通。如來既至伽藍謂大眾曰。林樹只陀自舍園地。須達買施二人同心。或崇功業。君上臣下。世曲格言。自今已后應謂此地為我陀樹給孤獨園。游化在城。君止在園。雙舉城園。顯斯二義雖異。俱名住焉。是故經曰住室羅筏等。此舉化佛所君化土。為對小根令生信故顯佛慈悲。救重部故。理實亦有二身土凈穢之方。無別質故。六言眾成就者。經曰與大苾芻眾千二百五十人及無央數菩薩摩訶薩俱。舉同聞眾。顯說此經必稱根宜。無非眾失眾成就也。若不眾不知此經。與誰同聞。一切生疑。為生信故。舉同聞眾。此分為二。一聲聞眾成就。二菩薩眾成就。苾芻菩薩隨次應知。言與者。兼并共從之義。謂。與結集者同在一時。同一集會。同無漏心。同離諸惡。同無學見。同我空道。同斷煩惱。具此七義故名為與。言大者。此同聞眾。眾數多故。名稱高故。皆羅漢故。離重障故。德難測故。王等敬故。向佛果故。破外道故。總滲諸釋。有斯大義。言苾芻者梵音。具含多義。一曰。怖魔宮動故。二稱乞士。乞食及法資身心故。三謂凈戒離語意諸過惡故。四名凈命。離邪不惡活命故。五云破惡。能破見修重煩惱故。言含五義。以譯之但存梵語。由此五義故曰苾芻。言眾者僧也。四人已上。理事二和。得僧名故。同戒見等名曰理和。同布薩等名曰事和。以和合故。名之眾也。言千二百五十人者。即優樓頻螺迦葉五百弟子。伽耶迦葉那提迦葉各有二百五十門徒。舍利弗目犍連共有二百五十弟子。此等五師外道門徒。共有一千二百五十。佛初成道。初會度之。當隨如來故。諸經論多皆舉也。理實亦有余苾芻眾。以此皆是凈行出家故。五師門徒故。舍邪歸正故。初會所度故。善來得戒故。得二解脫故。人天所識故。具斯七義故偏舉之。大乘經中。何故列此聲聞眾耶。有三義故。一為集經者。欲令于自生正信故。二令諸聲聞入大乘故。三不舍無上菩提心等。是共法故。先列聲聞者。為諸聲聞不離于佛作待者故。于出家人生恭敬故。言菩薩摩訶薩者。義如論說。故不明矣。此中菩薩不列其數。但無數者。攝利有情。來往無垣。或增或減。無常準故。故不列也。明證序竟　次當第二明發起序。經曰爾時薄伽梵告諸苾芻。言諸苾芻。菩薩摩訶薩。盡形壽不顧身命。行此四法。此段經文正及釋自委師故。今當但解廣釋之中不決定義。釋言。謂同一所詮。彼二無有差別者。云何忍辱柔和同一所詮。謂忍能安受他所作害。柔和則能不損惱也。是故名為同所詮也。言不令得此者。謂欲令和忍辱柔和。是其一數非二數故也　釋言。菩提薩埵　大薩埵。具足智慧勝光明　最勝之子最勝因。最勝萠芽。為最勝　具足勇猛　及希有　諸大道師。大名稱圓滿。大慈大福田　自在。如是具法者　此十六名中前四之名。初地已上雖然。一一悉皆具有。而今且約分位建立。初四之名。與四愿樂。明德明增一邊真如無間之地隨次。當知言菩提薩埵者。謂。緣菩提及緣有情。初發心也。言大薩埵者。謂。欲攝化大有情聚。披弘誓甲。行大行故。言具足智慧者。唯思無上廣大智故。言勝光明者。具足光能破煩惱所知之障大黑闇。故言最勝之子。最勝因者。此二即是極喜地名。從如來所家心生故。因彼勝智。一切最勝。乃得生故。言最萠芽者。即是第二離垢地名。為因初地二地萠芽而得生故。言為最勝者。即是第三發光地名。即彼萠芽。于此地中。無有損傷。漸令增進。趣大果故。言具足勇猛者。即是第四炎慧地名。于此地中。而能具足趣求菩提大力用故。言及希有者。即是第五難勝地名。為超二乘最勝地故。言大道師者。即是第六現前地名。為證甚深般若波羅蜜義。而能道利諸群迷故。言大名稱者。即是第七遠行地名。為能到于加行究竟成就具足大名稱故。言圓滿大悲者。即是第八不動地名。從于寂靜等持而起利有情故。言大福田者。即是第九善慧地名。為能具足四礙辯。說法度生。得大福故。言自在如是具足法者。此二即是第十法云地名。而得生于大自在處。及能證得大法智故。已上二門。辯序分竟　次當大門第二明正宗分。復分為二。一廣。二略。初言廣者。如經云。何為四至不應遠離。此復分二。一示相。二結勸。示相復四。一對治不勤。二對治不了刀便。三對治棄皆有情。四對治樂著于境。此中復有四四異門論自明故是故不列四段經文。所有體義論當具明。今但略解釋中。所有未決之義　釋言。菩提心者是所求事者。菩提之心有其二種。一勝義諦。二也俗諦。言勝義諦者。謂。無分別智緣真如也。世俗諦者而有五種。一自性。二行相。三所緣。四功德。五超過。言菩提自性者。而發愿言。我今為欲利益安樂一切有情。速成無上正等菩提。度有苦海。言菩提行相者　謂。自能行菩提之行。亦能所于他利行也。言菩提所緣。者。謂緣菩提及有情也。言菩提功德者。謂。初中后善也。言菩提超過者。謂。超二乘及人天也。釋言。菩薩善知識者謂諸菩薩及諸佛也者。有其五句。明善知識。一能舉故。二令憶念故。三教誡故。四教授故。五說法故。今此五句。約其三學。而當建立初二之句。即令顯示增上戒學。若有違化。能舉罪故。若忘違化。令善憶持一一如法教懺悔故。其次二句而即顯于增上心學。為能教誡心地法故。若有疑惑。能善斷除。而教授故。從末一句即當顯現增慧學。為能決釋。自相共相無倒說故。夫聽法者善知識所作。五種想除　種想應住相者。寶想。眼想。明想。果想。大果利想。以難得想。俱生慧故。如實知故。得妙果故。無罪過故。應舍想者。毀戒下族。言辭無辯。聲無美妙。于此五事不應見過。釋言。忍辱者他所作害安能忍受者。瑜伽論云。云何堪忍。謂。如有一罵不報。罵嗔不報。嗔打不報。打弄不報弄。又彼尊者。堪能忍受寒熱饑渴。蚊虻虱曰。蛇猬毒觸。又能忍受他所于犯粗惡語字。又能思受身中所有猛利堅勁辛楚切心奪命苦受。為能堪忍有所容受。是名堪忍。釋言。柔和者不惱于他者。瑜伽論云。云何柔和。謂。如有一于大師等。具足成就慈愍身業。具足成就慈愍語業　具足成就慈愍意業。與諸有智同梵行者和同受用應所受用。凡所飲食無有私密。如法所獲。如法所得。隨在缽中。為缽所攝。而為受同戒同見。成就如是六種可樂可受可重無違諍法。易可共住性。不可惱他。與諸有智。同梵行者。共住一處。常令歡喜。是名柔和　釋言。為欲對治樂著于境是故經曰等者。此中云何名為空閑。瑜伽論言。云何名為住阿練若。謂。住空閑山林垌野。受用邊際所有臥具。述離一切村邑聚落如是名。為住阿練若　釋言。如經說以十盡句等者。此文出在十地經也。是故最初極喜地云。以十盡句成諸大愿。何等為十。所謂。一眾生界盡。二世界盡。三虛空界盡。四法界盡。五涅槃界盡。六佛出世界盡。七如來智界盡。八心所緣界盡。九佛境界智入界盡。十世間轉法轉智轉界盡。如來生界盡。我愿乃盡。如世界盡。如靈空界盡。如法界盡。如涅槃界盡。如佛出世界盡。如佛智界盡。如心所緣界盡。如佛境界智入界盡。如世間轉法轉智轉界盡。若彼界盡。我愿了盡。如是眾生界盡不盡。我此善根亦不可盡。世界盡不盡虛空界盡不盡。法界盡不盡。涅槃界盡不盡。佛出世界盡不盡。如來智界盡不盡。心所緣界盡不盡。佛境界智入界盡不盡。世間轉法轉智轉界盡不盡。我此諸愿善根亦不可盡。此段經文一一解釋。出十地論。如理應思。二言結勸者。經曰是故諸苾芻菩薩摩訶薩盡形壽不顧身命而此四法不應遠離。此段文句。如上所說。明廣文竟　次當第二明略文。復分為二。一明因。二明果。初言因者。如經時薄伽梵說是語已。至有智常住于空閑　后言明果者。如經若諸智者住此法。降伏諸魔。成等覺。兩段文句。上廣文中已中述故。故不釋也。明正宗竟　大門第三流通分者。復分為三。初標佛化畢。如經爾時薄伽梵說是經已也。次明眾同聞法。如經諸苾芻眾及諸菩薩摩訶薩也。后欽受導奉。如經一切大眾聞佛所說信受奉行也。智度論云。如是我聞者。令生信也。信受奉行。為生智也。由佛所說有三凈勝故。使聞者歡喜奉行。一說者清凈。以于諸法得自在故。二所說清凈。明如實智清凈法體故。三得果清凈。已離諸障成法器故。佛正為說無不信垢領納在心。敬順修學。由斯故說信受奉行

大乘四法經論廣釋開決記一卷