　　No. 2839

贊禪門詩

和三點言。是何物　子言。是佛　和言。佛是西國梵語。此土名覺　所言覺義者。謂心體離念。離念相者等虛空界無所不遍(已上為覺義)法界一相(已上覺他)即是如來平等法身(是名覺滿)依此法身說名本覺(名三覺)和言。覺是沒。答。覺是離。離是離念。一一離色心俱離　和言。色是何答。是身。身心俱離。一時遍離。一切常離　和言。子得離不　答。得離離。離是佛。佛是沒。佛是覺。覺有三種　一自覺　二覺他　三覺滿(釋)　離心名自覺　離色名覺他　心色俱離　名覺滿滿者。謂一念離一切離無離無不離。即是滿凈如來　梵言盧舍。此云光明遍照平等法性。依此法性說名本離。是略名。釋三覺義(廣釋三覺如上側注離念文中)通離念相　和問。有相無相　子言。無相。釋云。相無所相。即是實相。是名離相　通等虛空界(釋)虛空無心離念無心與虛空合。是名等虛空界(散)虛中無中邊諸佛身亦然。心同虛空遍一切　通無所不遍(釋)虛空無心遍一切。離念無心遍一切。是名無所不遍　通法界一相　和問。法是沒　子言。意知名法。意知五根法所到名界　眼見色。意用知染法界　心不起不同知凈法界(余根準上)以通六根陀羅尼。出佛名經第六卷(若自在并名佛)和言。佛是何　子言。是覺。覺是離眼。離一切色名眼陀羅尼自在。余準上　眼見色。意用知染法界。心不起不同知凈法界。悉攝一切色塵。是名總持度門。是名自在。余準上　眼界色界眼識界。余根準上　通界是藏義。此中含容無邊廣大功德。如唯識云。此是無漏界。當善含容無邊功德　通法界一相。一相謂無相。無相沒相。沒相是無相。即是實相。是名法界一相　六根解脫門云　眼空無我。無我所性自空。余準上　耳根無我無。我所性自空。余準上　通如來平等法身(釋)離心心如。離色色如　心色俱如。即是如來平等法身　有五種法身(出大通方廣經中卷末)一實相法身相。無所相故　二功德法身。離念為功。顯理為德　三法性法身。諸法性離　四應化法身。六根無染也　五虛空法身。等虛空界　體依聚義通。體依聚總說名身　離心名體　離色名依　俱離名聚義　通本覺始覺　離念名本覺(理佛法性)離色名始覺(事佛性)色心俱離性相圓融理事俱通無礙。是名總結三覺義(義正通覺傍通云就事理)若離心貪不起　離色嗔不生　色心俱離愚癡不現。又離心出欲界　離色出色界　俱離出無色界　通貪嗔癡(釋)所言覺義者。為心體離念。離念相者等虛空界無所不遍。是名自覺　離嗔相者等虛空界無所不遍。名覺他　離癡相者等虛空無所不遍。法界一相即是如來平等法身。是名覺滿。通三界義　所言覺義者為心體離欲。離欲者等虛空界無所不遍。是自覺離色界相(準上名覺他)離無色界相(準上名覺滿)是名三毒出三界　通三解脫門　離心入空解脫門　離色入無相解脫門　俱離入無愿解脫門　通五法義　離心名不起　離色相不生　俱離即無妄想　離心即正智　雜色即如如　俱離即正智如如　通三自性　離心妄相自性不起　離色緣起自性不起　俱離即是成自性　通二無我　離心得人無我。離色得法無我　俱離即得二無我智通三忍　本性無生忍　自然無生忍　或苦無生忍　離心證得本性無生忍　離色得自然無生忍　俱離即證得或苦無生忍　通三德義(修斷顯)　摩訶般若解脫法身　離心即顯理。大智慧謂摩訶般若　離色即顯解脫　俱離顯得法身　通三身(化報法)離心即得化身　離色得報身　俱離得法身　通六波羅蜜　施有三(財施。無畏施。法施)　離心即財施　離色無畏施　俱離名法施。或有三(攝眾生。攝善法。攝律儀)離心攝妄眾生(化)　離色攝散善(報)　俱離得一切律儀(法)　忍有三(耐怨害忍。安受苦忍。諦察法忍)離心得上　離色得中　俱離得下　精進三(被甲。攝善。利樂)　離心得被甲　離色得攝善　俱離得利樂　禪有三(安住靜慮。辯事靜慮。引發靜慮)　離心得安住　離色得引發　俱離得辯事　惠有三(生空無分別惠。法空無分別惠。俱空無分別惠)　離心得生空無分別惠　離色得次俱離得下常依此三修行　又傍通三覺斷三毒出三界入三解脫門　離三性得二無我證三生顯三德成三身(已上第一方便正義。傍通語竟名總彰佛體)　皆以離心離色通一切故名總彰　五根總是惠門(見聞覺知總數通色)釋意根不動是智門　意識不動是開智慧門總結竟　若不得方便正不動。是正動即落邪定。貪著禪味墮二乘涅槃。不動以得方便正定即圓寂是大涅槃　通大涅槃是圓滿。圓滿是大涅槃。色不動圓滿。心不動。是智用。是知色不動。是慧用。是見俱不動。是開佛知見得大涅槃。涅槃是不動知見。是正語(第二入維摩經通經)第三皆以心不思口不議通一切法。從諸解脫至入不二法門　于眼入(遠塵)于色起(離垢)示現法不思議諸天世人莫能知(了無)于色法入(離垢)于眼起(遠塵)觀眼無生無自性說空寂滅無所有(了無異)又于眼根中入正受(根不礙塵)于色法中三昧起(塵不礙根。已上。了無異)又于眼入(無礙道)于色法中三昧起(解脫道)又于眼根中入正受等覺。于色法中三昧起(妙覺)又于眼根中入正受(理佛性)于色法中三昧起(事佛性)

　　贊禪門詩一首

丈六誰跡三世欽菩提理絕去來今欲升彼岸無學道一切都緣草計心

丁卯年二月二十三日　沙彌明慧記