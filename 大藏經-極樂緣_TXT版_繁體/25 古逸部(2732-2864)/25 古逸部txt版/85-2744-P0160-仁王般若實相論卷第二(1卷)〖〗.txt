　　No. 2744 [cf. No. 245]

仁王般若實相論卷第二

十有三□□□□□□□□□□□□□□□□□□眾明□□□□□□八修法供□□□□□□□□□□□□□□□□　般若波□□□□□□□明仁王等觀報佛三□□□供養行□□□□□□□□□至成一花臺明諸王等觀法佛三寶修法供養行□□□方佛諸天散花。經文所以而來。答曰明諸王等修□行訖。更欲興愿。是故總舉觀行。無障無礙。遍覆大干。體真□乃至如云而下。是以有此經文也。又解。歡喜無量者。明意業供養。即散百萬億花至如云而下。明身業供養。三從愿過去佛。至般若波羅蜜。明口業供養。神通變化已下表三種世間。從一花入無量花。乃至入芥子中者。明同體凈土。是正覺世間。二從一佛身入無量眾生身乃至六道身者。是二十五有眾生世間。入地水火風者。明國土世間。佛身不可思議者。結上正覺世間。眾生不可思議者。結上二十五有眾生世間。世界不可思議者。結上國土世間。爾時十六大國王聞佛說十萬億偈般若波羅蜜歡喜者。體悅相應故云歡喜。即散百萬億莖花者。法。現在心成行。行有因義曰花。行用非一稱散。故云即散百萬億花。于虛空中變成一座者。顯無障礙行與虛空平等相應也。十方諸佛共坐說般若者。明證教二道。無二為共。坐為證道。說為教道。故云共坐般若波羅蜜。無量大眾共一坐者。雖居學地。體無二也。金羅花散釋迦者。顯共因行。自體調柔雖從緣用而性不改。故云持金羅花散釋迦牟尼佛上。復散八萬四千般若波羅蜜花于虛空中。變成白云臺者。明性清凈因行也。雷吼花者。先際教行□也。妙覺花者后際果行□□□□□□于也。天人花者世間報行方便行也。蓋中天人散恒河沙□□□□□前方便雖同。世相皆真實般若。故云而下所說般若□□言□者。自體果實故云為母。神通生處者。雖是真實而無相不相。自在無礙。故曰神通生處。時佛為王現五不思議者。彰如來具足五忍行也。三種法身者。為顯所修之道除三障故顯也。五種不思議者。明因道無礙也。三種身者明果道也。一花入無量花無量花入一花者。自利無障礙行也。一佛土入無量佛土。無量佛土入一佛土者。直明土體無障礙。無量佛土入一毛孔土。一毛孔土入無量毛孔土者。明廣大無障礙也。無量須彌無量大海入一芥子中者。明大小無障礙故。云無量須彌無量大海入芥子中。一佛身乃至入地水火風身者。明正報也。佛身不思議者。不舍生死行也。眾生身不可思議者。不舍涅槃行也。世界不可思議者。法界無障礙行也

　　受持品

問曰。散花供養融相平等。云何起行能流通也。答曰。十三大士習觀發解。成就行德。則能流通。就此品中有三分。經文從初至開空法道。明月光王發問。二從大牟尼言至受持般若波羅蜜明。答其所問。三從時諸大眾竟品。明諸悟人道。就發問中。有二句經文。從爾時月光王。至各各說般若波羅蜜。明王心中所念諸佛所行甚深妙事。二從白佛言。至開空法道。正發問于口。爾時月光王心念者。念前品中三種法身也。口言者。正顯實相。先明所念。故云口言。見釋迦者。顯方便。法身不舍世間而證涅槃。故言見釋迦牟尼。現無量神力者。亦見千花臺上寶滿佛。是一切佛化身主。不舍涅槃而奧集用也。見世界上佛者。法界身也。白佛言即釋口言也。如是般若不可說者。言語道斷故。言不可說。不可解者。二乘莫窺。故言不可解。不可以議議者。凡夫絕分。故云非識識。問曰般若真性。言語道斷。心行處滅。備云何許德行。諸善界子深解此如法。為一切眾生。開發無相寂滅妙道也。答曰。有十三大士。備真觀法門。能流通也。就答中有二句經文。第一略總舉法師息行。勸興供養。二從善男子。至般若波羅蜜。廣辨內護外護二種行意。但言十三者。甄如來也。就第二分中。有二句經文。其法師者。至淬無有異。明內護行德。二從佛告波斯匿王。至受持般若波羅蜜。明外護行德。就內護行中有二句經文一離明十三法師行意成就能解能說。二從善男子如是諸菩薩。至等無有異。總舉十三法師備上行德。勘能善說。一一門中有二句。從初至是不定人。明方便對治修入行。二從是定入者。至入僧伽陀位。明成就行德。習種法師初觀地水火風空識者。觀六大不凈也。次觀十四根者。觀十四根不凈也。唯是有相。不彰八無漏。常修三界乃至不凈觀門。觀三界。有為滓穢通名不凈。故云不凈觀門。住在佛家者。相信心中以真如為家。故云住在佛家。修六和敬者。三業行慈同戒同見同。學業八萬四千般若波羅蜜者。同修八萬四千行也。習種性者者人創修入理智。微知身有性。故云習種性。入生空位者。作人無我觀。不起五逆者。經云父母是報恩田。羅漢和合僧佛是其福田。于此二田不生逆害。故云不起立逆。不起六重者。不犯四禁。不沽酒。不說四眾罪過。故云不起六重。二十八輕者。依梵網經有四十八輕。始從欲受國王位。轉輪王位。百官位。時。應受菩薩戒。一切鬼神護王身護百官身。諸佛歡喜。于和上阿阇利大同學。不起迎禮拜。不如法供養七寶百味物而供給之。若不爾者。犯輕垢罪。乃至皆以信心受戒者。若國王太子百官四部弟子。自侍高貴。欲滅破佛法。制我弟子。不聽出家行道。亦復不聽造立形像佛塔經律。如是者犯輕垢罪。佛法經書作返逆罪言非佛說。無有是處者。生不傍也。能以一阿僧祇劫修伏忍者。明行之階劫也。始入僧伽陀位者。此云習種性也。就性種中有二句經文。從初至念念不去心。明對治方便行。二從以二阿僧祇。至住波羅陀位。明成就行德。性種性者。白體能□己身中性。故云種性。性者正因之理與佛果為種。不從因生。不為物壞。故云言性種性。行十惡觀。滅十顛倒者。四念處觀。除常樂我凈倒。慈悲施惠觀。除貪嗔癡。作因緣觀。除斷常樂我患。故云行十惠觀滅十顛倒及我人乃至修護空觀。觀既成就。假相不起。故云無也。亦常行百萬波羅蜜念念不去心者。發心興行徹其后際。世二阿僧祇劫行正道法往波羅蜜陀位者。魏言性種。故云波羅蜜陀位。道種性者能與初為道。故云道種性。觀一切法無生住滅者。明三相空也。謂五受者。觀五受陰空也。從三界乃至不可得故者。明三界二帝皆如也。常八第一義諦者。句所觀中。第一是第一義帝。心心寂滅。生三界者不系業未己。故云受生三界也。業習果報者。系業之余也。順道生者。實以愿力故生。故云順道生。三阿僧祇劫修行八萬億般若波羅蜜乃至住阿毗跋致位者。證不退位也。就歡喜地中。有二句經文。從初至一切凈土明對治方便行。二從常修舍觀故。至常授與。七明成就熟行德。溟次善覺摩訶薩住平等忍者。明初地歡喜大士信忍下品。故言住平等忍。修行四攝法。念念不去心者。明此菩薩始登無生相真證位中。行四攝行。內外自他備一切德行。故言修行四攝念念不去心。入無相。舍滅三界貪煩惱者。明舍攝真行。緣相不染。故云入無相。舍滅三界貪等煩惱。于第一義諦而不二者。明證平等真空也。攝眾生法性無為者。除自體障礙。顯真實性也。緣理而滅乃至無相無為者。除智障。住初忍時。乃至非智緣滅無相無為者。除煩惱障也。無自他相無無相故者。為明初地。除此三障具三無為也。無量方便皆現前觀者。起下六種方便行也。實相方便者是實智也。于第一義乃至不顛倒者。明實智行用也。二從遍學至一切學。明遍學方便即是不往道也。三回向方便者。回向薩若故云回向方便。四魔自在方便者。于非道而行佛道。而不為四魔所動。故經云行于非道而通達佛道。即是證也。五一乘方便者。于不二相。通達法界眾生。無諸掛礙。是故云一乘方便。六變化方便者。以愿力。自在處處現生。故云變化方便。善男子結成六種方便。初覺觀智至實智照。結上初句實智方便巧用不證者。結上遍學方便。不次者結上回向方便。不出者結上魔自在方便。不倒者結上第六變化方便。第五一乘方便相同故不別結也。譬如水之與波不一不異者。與實智方便作喻也。入此功德藏門者。結上六種方便寂用行也。無三界業習生乃至常修舍觀者。結上入無相。舍滅三界貪煩惱登鳩摩羅位者。結上善覺菩薩。以四大寶藏常授與人者。明菩薩常以四攝化物。無求故。言四大寶藏常與授人。結上四攝念念不去心。就離垢地中有二句經文。從初至住中思中。明對治方便行。二從以五阿僧祇劫。至化一切眾生。明成孰行意。復次德惠菩薩者。是離垢菩薩也。似四無量心者。自修十善教人行十善。四等是諸善根本。故言用四無量心也。滅三界嗔等煩惱者。十惡業中熟業在初業由或發。今欲顯以不殺之業對治殺業。故云滅嗔等。煩惱住中忍中者。信忍中品也。行一切功德者。修三業澄潔德無不備。故行一切功德。大慈觀心。心常現在前者。結上四無量心也。入無相阇陀波羅者。作無相達觀。證離垢地。故云入無相阇陀波羅。就第三明地中。從初至得三明一切功德觀故。明對治方便行。二常以六阿僧祇。至受持一切法。明成熟行德。復次明惠道入者。者明第三地菩薩廣博多學。為眾生說法。能作照明故。名明惠道入。常以無相忍中行三明觀者。信忍上品智無分別。于中起行故。言無相忍中也。善入八禪游神四等。五通無滯。朗鑒三世故。言行三明觀。知三世法無來去今住處也。心心寂滅者。神彌靜照踰明。故云心心寂滅。盡三界癡煩惱者。無明闇心障智慧目故。三界癡煩惱得三明一切功德觀故者。闇相既息。真明照顯。眾德純修。故言得三明一切功德觀故。即還成上明觀也。常以六阿僧祇劫。集無量明波羅蜜者。德行階劫故也。亦云修行時節入伽羅陀位。無相行受持一切法者。還成上常以無相忍中也。就第四地中。明二句經文。從初至滅三界一切見。明對治方便行。二從亦以七阿僧祇劫。至常不離心。明成就行德。復次爾炎圣覺達菩薩者。此四地大士順忍下品。不施持戒多聞轉增。威德熾盛。名為炎地。逆五見流者。四地大士。修道品等觀。不存能解能入。諸見不起。故云逆五見流。集無量功德者。□道品行戒定惠備成無缺。故云集無量功德。住須陀洹位者。經云秦言觀明炎地。常以天眼乃至身通觀者。五通義。如前釋。滅三界一切見者。結上逆五見流。亦以七阿僧祇劫者。結上集無量功德行。五神通乃至常不離心。結上五通就五弟地中。有二句經文。從初至即入斯陀含位。明對治方便行。二從復集行八阿僧祇劫。至不去心。明成熟行德。復次緣達菩薩于順道忍者。五地大士順忍中品功德力盛。一切諸魔不能俎壞。故名難緣地。以四無畏者。用無畏智觀境。故云以四無畏智觀。解那由他帝。內論者。經云一者顯示正因果。二者顯示所作不懷不作不來。故云內論。外道論者亦有二種一者能屈他論。二者自申己義故云外道論。藥方論者。有四種。一者顯示善知病。二者顯示病因。三者顯示能除已起之病。四者顯示已除之病。令不重起。故云藥方論。工巧論者。顯示種種世業。如金鐵師木師等。及余種種明處。故云巧論。咒術論者。顯示巧便言辭。故言咒術。我是一切智人者。如是菩薩。求五明處。為無上菩提大智眾具究竟滿。故名為一切智人。釋一切智無畏滅三界癡等煩惱。我相已盡者。釋漏盡無畏智。地地中有所出。故名出道者。名無漏出要道也。釋盡告道無畏。有所不出。故名障道者。名煩惱障也。釋障道無畏逆三界疑。欲明五地菩薩煩惱微薄也。修集無量功德者。相微行備。能度障難。早入難勝地。故云集無量巧德入斯陀含位。復行八阿僧祇劫中據行階劫也。行諸陀羅尼門者。用總持行也。常行無畏觀不去心者。結成上四無畏觀。已化岳。就第六地中有二句經文。從初至一相無相而無二。明對治方便行。二從證阿那含。至一切佛國土。明成熟行德。復次常現真實往順忍中者。明六地大士證順忍上品。故云住順忍中。現前地者。毗婆沙云。障魔事。以菩薩道法皆現在前。故云名現前地。作中道觀者。法界因緣。寂滅無二。故云作中道觀。盡三界集因集業一切煩惱者。因緣集故謂之有。非曰有是有。因緣散。故謂之無。非曰有是無。無有無無故云盡三界集因集業一切煩惱。故觀非有非無。一相無相而不二者。非有有。非無無。故云非有非無。亦無一相。無異相。故云一相無相。而無二。證阿那含位者。秦言薄流現前地也。復以九阿僧祇劫。集照明中道者。行之階劫。作十種。照十二因緣觀。故云復以九阿僧祇劫集照明中道故。樂力生一切佛國土者。現無現量身。入諸佛土。教化眾生。故言樂力生一切佛國土故。復次玄達菩薩者。毗婆沙云。去三界遠近法王位。故云玄達菩薩。十阿僧祇劫中者。修道時曷亦可行之階劫也。修無生法樂忍者。證無生忍下品故也。滅三界習因業果者無障礙智。觀三界二習色身果報。盡無遺余。故云滅三界習因業果。故住最后身。功用究竟。此身最終故云住后身中。無量功行皆成就者。明此菩薩與無功用作其因行。眾德圓備。故云無量功行皆成就。盡智無生智五分法身皆滿足者。功中用極也。住第十地者。前三后七故云十地。羅漢者秦言過三界遠行地也。常行三空門者。無有十相。名為無相。于二十五有不作愿求。故云無愿。無二十五有故曰空也。門者體通無礙。名之為門。百千萬億三昧具足者。功德聚林調直定心。皆悉備滿也。弘化法藏者。功用已竟。無相無為。以真法藏化利無窮。故言弘化法藏。復次等覺者。三道中無學之如。故云等覺。住無生忍中者。住無生忍中品也。心心寂滅者。解脫相也。而無相者體寂滅也。無身身者。法身相也。無知知般若相也。而用心乘于群方之方者。圣智無智。萬品俱照。釋上無知知。淡泊住于無住之住者。法身無像。殊形并應。釋上無身身。在有常修空處空常萬化者。冥擁無謬動與事會。釋上無相相。[雨/隻]照一切法者圣心平等照無二也。知是處非處。乃至十力觀者。十力義如前釋。而能住摩訶羅伽位者。秦云變化生不動地。化一切國土眾生者。以無功用心。如一切眾生形。故云化一切國土眾生。千阿僧祇劫行十力法者。行之階劫也。心心相應常入見佛三昧者。運運寂滅。自然流入薩波若海。故云心心相應常入見佛三昧。復次惠光神變者。明九地菩薩。其惠轉明。調柔增上。故云惠光神變。住上上無生忍者。是無生忍上品也。滅心心相者。心習已盡。無明亦除。故言滅心心相。法眼見一切法者。無法不見也。三眼者。總舉三眼。色者明無明。見障外色也。空者惠眼鑒也。見者肉眼障內也。以大愿力者。佛藏變通藏。以一心中一時行。故言以大愿力。常生一切凈土者。明嚴土化物也。萬阿僧祇劫集無量佛光三昧昧。明行之階劫也。而能現百萬乃至諸佛神力者。無量大千世界中。作佛形也。住婆伽梵位者。秦言惠光妙善地。亦常入佛華三昧者。結上三昧乃至諸佛神力也。就十地中有三句經文。從初至而末能等無等者。明法說。二從譬如有人。至無不斯了。明設喻。三從住理盡三昧。至佛惠三昧。明合喻。就法說中。有六子句經文。從初至金剛臺。明行相階劫。證后學心。二從善男子。至不名為見明照理未周。三從所謂見者。至所知見覺。明佛見理周盡。四從頂三昧。至不見不覺。釋上第二見理未周。五從唯佛頓解不名為信。釋成第三見理周盡。第六從漸漸伏。至無等等。釋成初句行之階劫。復次觀佛菩薩住寂滅忍者。明佛及菩薩同用此忍也。從習忍至頂三昧者。明三賢十圣也。皆名為伏一切煩惱者。明三賢菩薩伏而非斷。從初地至十地。亦伏亦斷。唯佛頓斷也。而無而無想信者。是征名輕毛人也。滅一切煩惱無礙道也。生解脫智也者。解脫道也。照第一義諦者。舉其境界。不名為見者。見理未周故不名為見。所謂見者是薩婆若者。明種智圓備見理周盡。是故我從昔來。常說唯佛所知見覺者。結上薩若婆也。惠離起滅者。明緣知也。以能無生滅者。真證智也。此心若滅者。除煩惱障累。無不滅者。除智障也。入理盡金剛三昧同真際等法性者。行體固堅一相無相也。而未能等無等等者。未能全同佛也。善男子如是諸菩薩者。總舉。始從習種。終至法云菩薩。非一也。皆能一切十方諸如來國土中教化眾生者。明十三法師皆能隨力隨分教化眾生。正說者教道清凈也。正義者證道清凈。受持讀誦者。攝法修相。亦清凈解達。實相者向明四行理用相應也。結其實用。故云等無有異。就外護行中。有六句經文。一從佛告波斯匿王。至解其義理。明以大法總付諸王。不委凡庶。二大王吾今所化。至七難也。明勸諸王弘通大法。光揚三法。能除七難。獲得七福德。三從大王。至事帝釋。明經理深重。說供養法用。勸王受持。四從天王五今五眼。至七難火起。明國王弘經咸得賢圣鎮國。七難不起。五從大王若未來世。至而供養之。明佛使五大菩薩護其國土。勸立形象而供養之。六明三寶可遵應。別付囑十六國王。佛告波斯匿王。我當滅度后。法滅盡時者。明其時□事須□護也。受持乃至皆由此般若波羅蜜者。明其利益功能。大作佛事者。寂而常用故。言大作佛事。是故付囑諸國王。乃至故不付囑者。明道托時興非威不舉。宜憑外護。故付諸王。不付四部眾也。汝當持讀誦解其義理者。正勸諸王受持解說。故言受持讀誦解其義理。就第二句中。有二子句經文。從初至帝王歡喜。略總舉滅除諸難。以勸于時。二從云何為難。至為七難也。廣明七難表以事勸。七難中前二。天道失度。表現于上。次四。地議殊易。事變于下。后之一難。人情暴亂。傷害于世。特宜受持以消不詳。日月失度者。君臣不和。迭相障閉。君無正化之力。臣無傳正之能。是以應勤講說此經。為一難也。二十八宿失度乃至各各變現四方諸集所以暴亂者。良由正教不行于四方也。大火燒國已下。明民之失行。同感此難。不得遍在君。臣。南方主禮。禮以防姓。姓逸過度。火難起也。北方主智。智能判疑。飲酒過度。水難起也。東方主仁。仁以養生。殺害過度。風難起也。中央是出。出主于信。忘語過度。木石燋然。五谷不登。地難起也。西方是金。金主于義。取與不節。是以賊難起也。此五其致浩博。且略舉其要。以對七難。是明七要。欲令興護之者識達違順。中若不實。外絕滋茂。是以就般若以彰七要。第三句中有二子句經文。一從大王。至亦名龍寶神王。明難般若利益功能。二從告大王。至如事帝釋。正明所修行法。菩薩一切眾生心識之神本。七要者。初一明本實。下七就實彰行。就七中。前四自科行。后三利他行。一切國王之父母者。明方便妙惠。故云父母。亦名神符者。明二智與教道相稱。亦名壁鬼珠者。明對治行也。如意珠者。欲明由對治故顯實證。護國珠者攝伏行也。天地鏡者。示果過行也。龍實寶神王利潤成就行也。幡等皆云九者彰其因行也。七寶案以經置上者。明七方便行必依教也。若王時行常放其前者。明依教修行。前句辨法用。此明真修。如此□異足一百步。是經常放千光明者。略舉十地。一地有百。故云放千光明。令千里內七難不起罪過不生者。明對治行也。若王住時作七寶帳者。行成處彰住隨分行圓陰已之能。故曰帳也。七寶高坐者。與法空相應。名為坐。余句類而可知。如事父母。如事帝釋者。一供養行也。大王我五眼明見三世乃至得為帝王主者。明佛五眼鑒達因果。善惡達順。應侍□世。方勘制御綱。攝伏天下。特勸護持如經。得為帝王主。故是為一切圣人。乃至作大利益者。明諸仁王等。若修至德之行。感圣在于國土。利潤世間。如經作大利故。若王福盡時乃至七難必起者。明諸國王行行求世禮。縱情放逸。不順圣法。故災難必起也。大王若未來世乃至而供養之者。明諸王等若能專心擁護三寶。佛之威神令五忍菩薩演化護國。得大利益如經受持三寶者。我使五大菩薩往護其國。故大王五今三寶付囑汝等乃至受持般若波羅蜜者。明如來應別付囑十六國王。觀令受持流通行化無就第三分中。有六子句經文。一明大眾阿須輪王厭世多難。愿不受生。二明十六國王棄國重位。遵修妙行。三明十八梵天。修三乘同觀入定。發通散花供養。四明其余諸眾。既登圣果。深入禪定。用神通花供養于佛。五明十干菩薩興大悲心。救濟三世苦惱眾生。愿令同證無邊三昧。六明復有十億菩薩。行登窮學。證真法性。成正覺果。大眾聞佛說七可畏。身無為豎者。明對治交競。愿不生彼國者。行愿既立。舍本所居。是以國事付弟出家者。后資于前。故名付弟。是利他義也。更修緣進日出家修道四大四色緣出相者。八勝處觀。觀心彰勝故云出相四大四色。不用識空者。十一切入也。世忍初地相者。伏忍五忍之初。故言初地相。第一義諦九地相者。六地明般若波羅蜜為第一義。九地相者。前三是堅忍。從歡喜地。至現前。故言九地相也。舍凡夫身者。舍忍伏。故言舍凡夫身。入六地身者。七地身。是三界功用相心之身。七地終心。故須舍之。如經舍七報身。入八法身。八地至十地。八地九地皆有上中下寂滅忍上下。故言入八法身。有解入八法身者。八地以上。清凈菩提無功用行。真無學道。故云入八法身。證一切行者。釋上入義。般若波羅蜜者。顯究竟道是真證法。十八梵天阿須輪王得三乘觀同無生境者。明三乘同觀空無生理也。如經得三乘觀同無生境。復散花供養者。色界諸梵等。入深妙定。發神通花供養也。初供養者。總列。革下九種花。從入定以彰花名入空處。定通發智。以不思議花。供養于佛。下八種花名。皆因定發通。現不思議行義。故言三十七品花。而散佛上。又解空花乃至三十七品花者。盡是伏忍中九行。習性道種。一中有三為九。及九百億大菩薩眾者總舉十地。言九言億者。彰因義未足。其余一切證道跡果者。六地已還。皆是方便行。未具足故。云道跡心空花。七地行心樹下八地行下二花九地十地而散佛者。因趣果也。及一切眾者行無不集。十千菩薩者據位彰十。據行彰千。念來世眾生證覺者。緣進成就。從妙覺三昧。至一切行三昧。皆是十地以還訖伏忍。攝是因行。故與三昧之稱。復有十億現成正覺者。始彰果德

　　囑累品

　　　　釋秀許


就此品中。有五分經文。從初至化一切眾生。說流通利益分。二從后五濁惡世。至將滅不久。明滅法之相。三從大王怪亂五道。至正法不久。舉七誡觀修。令識患舍離分。四從十六大國王。至當如佛教。明諸國王奉受持分。五從爾時大眾竟經。明時大眾普持正法分。佛告波斯匿王我誡敕汝者。明如來誡敕月光王弘護三寶也。吾滅度后八十年者。正法之中。四百二十年后八十年也。八百年者。像法之中。有一千年。后二百年。有法滅之相也。八千年者。千五百后。亦有遺文。在外道典藉中。猶有利益也。無三寶信男信女者。是千五百年后也。付囑國王四部弟子者。事在正像法中也。教能顯理。名開空法道。又解。開空法道者。性照圓旨。法無不通。故言開空法道。修七賢行者。習種前七方便。是行善故。言修七方便。十善行者。是集善根。眾生是正善。故言行十善。后五濁惡世已下明法滅之相。五濁世者。一劫濁。二煩惱濁。三見濁。四命濁。五眾生濁。七眾八部祥共作制者。正是法滅之相也。有七惡事者。一不聽出家行道。二不得造立佛象塔形。三立統官制眾。四安藉紀僧。五比丘地立白衣高坐。六放兵奴為比丘。七受別請法。問曰。佛在世時亦有兵奴出家。何故后世放兵奴出家。以為惡事。答曰。一以不識根性。二為飽暖而已無心求道。是以滅法。故不聽也。知識比丘共為一心親善者。吉兇之時。迭相資助。同欣俗禮也。比丘為作意會者。專修世行。如似出家人。一生之中方博乞求造立象塔。不遵戒定求福如來道法者。相雖似善。特違佛意。都非吾法者。非如來真軌。第三明誡勸。初一明末世諸王恃已威勢。失腳御于時。以滅正法。勸應順佛教法。弘顯三寶。二明下世之中四部弟子諸國王等。以非法非律。橫與三寶作其留難。勸應順法光揚三寶。三明未來世中。四部弟子。諸小國王郡官百辟。自德佛法。非是外道。應修和敬。莫相是非。四明人怪佛教無正信。死入地獄　余報下劣。應遵重三寶。依法修行。五明若以俗法禁制眾僧。是滅法之相。不應依俗律治出家人。六明來世弟子自作罪洽破國因緣非三寶也。七明諸比丘受求名利。向國王王子說破法因緣。是故勸諸比丘。不應求名利也。一從爾時十六大國王聞佛七誡所說。至當如佛教。明諸仁王。聞佛誡勸。哀感靈只。震動大千。自廣受持順佛教法。二從爾時大眾。至是無佛世。明諸天受持。三從爾時無量大眾。至般若波羅蜜。明大眾受持。又解。五滅后八十八百八千者。舉未入者入。未熟者熟。未解脫者令解脫。無佛法僧及信男信女時者。將明法由人弘。故先列也。此經三寶者。舉真實三修。故云三寶付諸國王。四部弟子者。欲令內外二修行也。為三界眾生者。利他行中起真實緣集。五濁惡世訖于王子者。總舉修相對法隨分不同也。自是高貴滅破吾法者。未證謂證。是增上慢力人也。作法制我弟子者。見世間之行隨情。已執之為是。不聽出家。行道者。見背俗專精。言非出家道。接情以事唱言好人。而不聽造佛象者。修法身行不成佛塔形者。亦無報身行。立官制眾者。各起朋黨稱法主也。安蘇藉記僧者。國已習者不明。不問是非。緣在勝位。故云安藉記僧。比丘地立白衣高坐者。以出道為劣。世行為高也。兵奴為比丘者。以諭諂之行出利方便也。受別請法者。非是和合有宗行也。法滅不久者。非是真修相。大王怪亂吾道者。正明外護失宜也。大王法末世時。明修相失宜皂白交雜。故言但有修相之名也。作非法之行者。與修法相違也。橫與法佛眾僧作大非法者。唯有世法相永出家正軌。作諸過罪者。對治道陰也。系縛比丘如獄囚者。雖復觀修。不就出離亦可竟局品限也。我滅度即正明涅槃行也

仁王般若實相論卷第二

比丘顯秀寫流

通后代化化不絕