　　No. 2779

佛說楞伽經禪門悉談章(并序)

諸佛子等合掌至心聽。我今欲說大乘楞伽悉談章。悉談章者。悉談昔大乘在楞伽山。因得菩提達摩和尚。宋家元年從南天竹國。將楞伽經來至東都。跋陀三藏法師奉咨翻譯。其經總有五卷合成一部。文字浩[泳-永+旱]意義難知。和上慈悲廣濟郡品。通經問道識攬懸宗。窮達本原皆蒙指受。又蒿山會善沙門定慧翻出悉談章。廣開禪門不妨慧學。不著文字并合秦音。彼與鳩摩羅什法師通韻。魯留盧樓為首

頗邏墮頗邏墮。第一舍緣清凈座。萬事不起真無我。直進菩提離因果。心心寂滅無殃禍。念念無念當印可。摩底利摩魯留盧樓頗羅墮　諸佛子莫懶墮自勸課。愛河苦海須度過。憶食不餐常被餓。木頭不攢不出火。耶羅邏端坐。娑訶耶莫臥

只領盛只領盛。第二住心常看凈。亦見亦聞無視聽。生滅兩亡由未證。從師授語方顯定。見佛法身無二性。性頂領徑魯留盧樓只領盛　諸佛子莫嗔佞。三毒忽起無佛性。癡狂心亂惱賢圣。眼貪色塵耳縛聽。背卻天堂向惡徑。盈令今修定。娑訶耶歸正

嗄浪養嗄浪養。第三看心須并儻。掃卻垢穢除災障。即色即空會無想。妄想分別是心量。體上識體實無謗。謗底利謗魯留盧樓嗄浪養　諸佛子莫毀謗。一切皆有罪業障。他家聞聲不相放。三寸舌根作沒向。道長說短惱心王。心王不了說短長。來生業道受苦殃。羊良良并當凈掃。堂中頃供養

拂粟質拂粟質。第四八識合六七。看心心本是禪室。法身身法智非一。五眼六通光慧日。言下便悟實無密。密底利密魯留盧樓拂粟質　諸佛子莫放逸。無始已來居暗室。生死流轉不得出。只為愚迷障慧日。逸粟密逸粟密娑訶直實

曉燎曜曉燎曜。第五實相門中照。一切名利妄呼召。如已等息貌非貌。非因非果無嗔笑。性上看性妙中妙。要底里要魯留盧樓曉撩曜　諸佛子莫嗔笑。憂悲嗔笑是障道。于此道門無嗔笑。澄心須看內外照。眼中有翳須磨曜。銅鏡不磨不中照。遙燎料作好。娑訶耶莫惱

按賴畔按賴畔。第六心離禪門觀。不來不去無崖畔。覺上看覺除定亂。佛子與眾生同體段。本原清凈磨垢散嘆。底利嘆魯留盧樓按賴畔　諸佛子莫楞看。道上大有羅剎喚。愚人來去常系絆。染著色塵心僚亂。行住坐臥無體段。在于眾中漫叫喚。得他勸諫即橛難。耶羅邏荼灌。娑訶耶鈍漢

普路喻普路喻。第七圓明大慧悟。四門十八離名數。生滅妙有懸通度。三界大師實難遇。生死涅槃不合渡。愛河逆上不留住。即心非心魔自去。去底利去魯留盧樓普路喻　諸佛子常覺悟。一念凈心無染污。一切魔軍自然去。閭閭屢專注。娑訶耶大悟

嗄略藥嗄略藥。第八禪門絕針酌。不高不下無樓閣。不出不入無城墎。是想顯聲即初學。生心動念勿令著。久坐用功作非作。無樂可樂是常樂。慧燈一照三千墎。定水常清八萬鑠。十方諸佛同開覺。覺底利博魯留盧樓嗄略藥　諸佛子自在作莫制約。四維上下不可度。住寂涅槃同門廓。甚安樂無著。娑訶耶等覺