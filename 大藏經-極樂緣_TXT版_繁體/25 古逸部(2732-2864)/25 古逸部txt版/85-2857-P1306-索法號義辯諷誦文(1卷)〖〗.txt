　　No. 2857

索法號義辯諷誦文

伏以暫乖寢膳臥疾經時。朝風晝觸于帡幃。愁云暮結于庭際。鴛鸞帳下邕邕而憂色潛生。翡翠檐間漠漠而清煙亂起。病愈意□公謙君子洛之英才。常懷三義之心每有斷金之美。頓因璃文動玉質瘵。身羸如雪六月之花。貌瘁九秋之葉。遂乃仰憑皇覺齋青眼以虔誠信啟金父仁蒙素毫而遠照喜得。六根清泰如月照秋江。三障云消似紅蓮舒于碧沼。是如信誠不昧。靈鑒昭彰。慈云布而熱惱涼。惠影臨而沉痾頹息。既蒙諸佛衛護念。寧無慶賀之心。表于此晨用由慶贊女莊嚴。伏愿碧山與壽紅樹增春。必期鏤玉之獲展星河之慶

伏愿蓮花點于性海。明月照于心臺。常居翠[木*戶*戶]之年。永鎖芙蓉之帳　伏愿青絲不變紅粉增春。德齊巖下之松。壽等月中之桂　伏愿綠眉狀月長分八字之鮮。玉貌如春獨占春之色　朗君子　伏愿文搖五彩之筆。高視洪流覺畜九經之書。低看鮑謝。折東堂之仙桂香。發子中馳儒之曲。墳名傳海內祿萼相映。玉樹蓮芳同禮移庭。長光膝下女莊嚴松羅益翠結鳳彩而長卷庭。玉蓮芳郁仙桂而恒泰　夫人伏愿浩海常流資景福而逾遠。壽山聳峻等群岳而轉高　武莊嚴金璋永[支*翟]紫綬長榮。財盈四海之珍福

五侯之俸事清吉。榮祿日新所謀長。遂于□動靜永康于元吉識亡考。北意將為北。當扇枕慶及溫清。何期忽翻浪以傾舟俄庭風而滅燭。孤子想幽冥之氣。竭思膝下以增悲。未申獻橘之誠。空攀傳衣之意。思立身之孝道□地無追。悲風樹之不停。痛寒泉之永隔　亡莊嚴。伏愿琉璃殿內踏香砌以經行。寶樹林間擿仙花而奉　又碧池授記紅蓮化生。法水潤心香風動識　伏愿甘露臺側生聞般若之音。解脫林中慶現龍花之會　伏愿五云捧足逍遙歸解脫之宮。百福資靈放曠出愛纏之苦。十歲已下男子芙蓉灼灼。可頹芳顏秋月亭亭。同奇麗質親羅。喜門風之望鄉鄰嘆巷陌之珍。□□氣欲成而忽消。花正芳而忽墜。致使嚴父慈哭愛子以長愁樣萼蓮枝痛雁行之空闊夕云操操　女莊嚴。性閑皎月體凈秋霜。幼質也麗南國之風姿。禮儀也蓋西施美貌。本冀門榮碎碎[木*戶*戶]光益宗枝四德傳芳輝榮九族奈河黃天不祐籌俄終。蓮花叆而桂影沉暉。芳樹雕而蘭姿罷郁。念恒娥奔月宮之長往嗟。游水流還海以不歸哀傷。父母之酸痛結姻親之念　文嘆德。量宏弘深榮欽禮樂。志超今古動合神明。氣高玉壘之云。仁量闊滄渲之水　武德嘆。風云稟性星像間生。信立義存仁深德重。秉文秉武為紫府之良才。盡忠盡貞作無我之心腹。若不然者曷得軍城見重職掌班聲振人寰名芳邑　莊嚴尚書。伏愿德光金簡為世上之股肱。聲振玉階顯名彰于日下　又愿般若智水灌注身田。旃檀香風資助性海。榮名克著保祿高遷。金紫與日月而爭輝。福壽比山河而永固　女人念誦。高臺寶鏡云侵絕代之容。笑日瓊花霧捹南國之貌。乃知功德之嚴凈托佛力以潛。消施上件之名衣表傾誠。于投奈苑啟首金人。會七辨之緇流。演千身之化佛。是可以修塵累于□劫。是可以逾熱惱。于□今晨深愿既發。于里心功德必資于貴體。伏愿諸天甘露承懇疑而鄰臨。大圣加威注醍醐于頂內。或有多生累止葉憑念以消除現世愆尤賴殊因而殄滅

(大唐)元和七年六月　慰言語間時再[木/且]