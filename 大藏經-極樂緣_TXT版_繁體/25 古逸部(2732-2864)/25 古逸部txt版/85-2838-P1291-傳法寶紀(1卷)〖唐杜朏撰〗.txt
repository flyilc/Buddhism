　　No. 2838

傳法寶紀(并)序

　　　　京兆　□朏字方明撰


　稽首善知識　　能令護本心　　猶如濁水中
　珠力頓清現　　所以令修紀　　明此遞傳法
　愿當盡未來　　廣開佛知見　

序曰。我真實法身法佛所得。離諸化佛言說傳乎文字者。則此真如門乃以證心自覺而相傳耳。是故論云。一切法從本已來離言說相。離名字相。離心緣相。畢竟平等。無有變異。不可破壞。唯是一心故名真如。又曰。證發心者。從凈心地乃至究竟。證何境界。所謂真如以依轉識說為境界。而此證者無有境界。唯真如智名為法身。又如修多羅說。菩薩摩訶薩獨一靜處自覺觀察不由于他。離見妄想上上升進入如來地。是名自覺圣智。是故若非得無上乘傳乎心地。其孰能入真境界者哉。昔廬山遠上人禪經序云。佛付阿難。阿難傳末田地。末田地傳舍那婆斯。則知耳后不墜于地存乎其人至矣。豈夫系執因果探研句義。有所能入乎。則修多羅所謂宗通者。宗通謂緣自得勝道。遠離言說文字妄想。趣無漏界自覺地。自相遠離一切虛妄覺相。降伏一切外道眾魔。緣自覺趣光明暉發。是名宗通相。是真極之地。非義說所入信矣。其有發跡天竺來道此土者。有菩提達摩歟。時為震旦有勝惠者而傳。然指真境乎。如彼弱喪頓使返躬乎。亦如暗室發大明炬□□可得而言已。既而味性有殊高拔。或少玩所先習無求勝智。翻然頂授蓋為鮮矣。唯東魏惠可以身命求之大師傳之而去。惠可傳僧璨。僧璨傳道信。道信傳弘忍。弘忍傳法如。法如及乎大通。自達摩之后師資開道。皆善以方便取證于心。隨所發言略無系說。今人間或有文字稱達摩論者。蓋是當時學人隨自得語以為真論書而寶之。亦多謬也。若夫超悟相承者。既得之于心則無所容聲矣。何言語文字措其間哉。夫不見至極者。宜指小以明大假。若世法有練真丹以白日升天者。必須得仙人身手傳練真丹乃成。若依碧字瓊書終潰浪茫矣。此世中一有為耳猶在必然。況無上真宗豈系言說。故斯道微密罕得其門。雖法不依人依義不依語。而真善知識何可觀止。今此至人無引未易能名將以后之發蒙或因景暮。是故今修略紀。自達摩后相承傳法者。著之于次以為傳寶紀一卷。維當綴其所見名跡所化方處耳目所取書紀有明者。既而與為泯合而傳記自簡。至于覺證圣趣靡得瓢言也。之列有貌圖將為后記。然相承茲道澹乎。法界真空寂處相跡自消。凡在生平不現其異。靡聞靈跡以故略諸。亦猶反袂拭面光濡不取矣。又自達摩之后至于隋唐。其有高悟玄拔深至圓頓者。亦可何世無之。已非相傳授故別條列傳。則照此法門之多主也

東魏嵩山少林寺釋菩提達摩

北齊嵩山少林寺釋惠可

隨[山*完]公山釋僧璨

唐雙峰山東山寺釋道信

唐雙峰山東山寺釋弘忍

唐嵩山少林寺釋法如

唐當陽王泉寺釋神秀

□□□達摩大婆羅門種南天竺國王第三子機神超晤傳□□□自覺圣智。廣為人天開佛知見。為我震旦國人故船海□□高山時罕有知者。唯道昱慧可宿心潛會精竭求之。師□六年志取通晤。大師當從容謂曰。爾能為法舍身命不。惠可斷其臂以驗誠懇(案余傳云。被賊斫臂蓋是一時謬傳耳)自后始密以方便開發。便開發皆師資