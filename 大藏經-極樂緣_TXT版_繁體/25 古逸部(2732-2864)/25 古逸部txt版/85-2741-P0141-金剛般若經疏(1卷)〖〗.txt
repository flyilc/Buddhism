　　No. 2741 [cf. No. 235]

金剛般若經疏

名為究竟□□□□□□□□□相乖違。亦違究竟一實中道□佛說三種究竟。猶豫多端。若為證會。又依深密佛自會釋諸說空教。唯依遍計說諸法空。如□可寧破相宗中三性俱遣。余一一義有多妨礙□舉可知不能繁廣。當知瑜伽補處宣說乃□解釋一切諸經。勿謂但釋深密等教故。彼論釋□□□云。此論殊勝。若蓮華猶如寶藏如大海。具□諸□廣大義。善釋其文無有遺。又云。今說此論所因云何。謂諸有情。無始時來。于一切法處中實相無知。疑惑顛倒僻執。乃至□□□□□隨其所宜方便為說種種妙法處□□相令諸有情知一切如是如是空故非有。如是如是有故非空。□□□法非空非有。遠離疑惑顛倒僻執修行滅障證三菩提證寂滅樂。佛涅槃后。魔事紛起部執競起多著有見。龍猛菩薩證極喜地。采集眾義無相空教造中論等。究暢真要除彼有見。暨提婆等諸大論師。造百論等弘闡大義。由是眾生后著無見。無著菩薩位登初地。證法光定得大神通。□□慈尊請說此論。理無不窮。事無不盡。文無不釋。義無不諭。疑無不遣。執無不破。行無不修。果無不證。正為菩薩令□諸乘境行果等。皆得善巧勤修大乘證大菩提。廣為有情常無倒說。兼為余乘令依自法修自分行得自果證。如是略說此論所由。故知通釋一切圣教。除空有見起。處中行寧說瑜伽唯法相宗。問。豈不諸經多說法相或多破相或復融會寧不分宗。答。準言諸教無此三義。但說定判如是如是經之與論破彼宗攝即為不可皆□。是故是故應說大乘妙理隨何等經皆有法相破□□會□有偏明一義多處理實此三不相舍離。以辨法體除執會通義皆遍故。問。若爾何故于大乘中中宗邊宗。清辨護法無相法相諸宗各別。答。但由釋者制作不同。隨能釋意說宗有異。非是佛語墮諸邊故。先別立宗。由此應說。于大乘中宗分有二。一勝義皆空如應理圓實宗即是龍猛菩薩。下至清辨論師。依無相教說勝義中。一切皆空世俗是有。掌珍頌云。真證有為空。如幻緣生故。無為無有實。不起似空花。乃至不立三性唯識等。后宗即是慈是如來。乃至護法菩薩。依深密等顯了言教說勝義諦非空非不空。辨中邊論慈尊頌曰。虛妄分別有。于此二都無。此中唯有空。于彼亦有此。故說一切法。非空非不空。有無及有故。是即契中道。三性之中。遍計性無。依圓是有故二乘別。問。所言勝義及世俗諦。其相如何。答。還依二宗所說有異。且勝空宗勝義諦一切教都空。世俗諦中可有色心修斷等法。如經說云。凡所有相皆是虛妄。此世俗諦諸相非相。則見如來此勝義諦四生三界所有眾生是世俗諦。實無眾生得滅度者是勝義諦。應理宗說真俗二諦二義不同。一依人辨諦。二約法辨諦。二種二諦俱通空有。且依人者。涅槃經云。上智所知名勝義。中智所知名世俗。二智所知皆通有。故知二諦空有俱通。言依法者。法有勝劣互相形待而為真俗。此有四重。一虛實二諦。瓶軍林等虛為世俗蘊處界等實為勝義　二理事二諦。蘊等事法粗為世俗四諦道理細為勝義。三淺深二諦。四諦安立淺為世俗二空真如深為勝義。四詮旨二諦。二空真如帶詮世俗一真法界之詮勝義。總有五法。初軍林等俗而非真。后一真法界真而非俗。中間三法亦真亦俗互相形故。廣如唯識第九顯揚第六大論等說。然初一種世間共執以為實有我法性故。空而非有。余之四法通。是依他圓成性故。有而非空故。說二諦體通空有。非如前說。勝義皆空。既知二宗所說二諦。次應征問。空有所由勝空者曰大經說云。設有一法過盤者我亦說為如幻如化。般若心云。色即是空空即是色。受相行識亦復如是。此經亦云。般若波羅蜜。即非般若波羅蜜。乃至無法可說等。準此等教。諸法皆空。又五蘊云。法若有體自可能生。既藉眾緣。明知非有。如結手巾為兔等像。無兔等性。應理者曰。即準此經福聚無量。如何非有。又說。如來有五眼等。又發阿耨菩提者。于法不說斷滅相等。又復經云。有為無為名為有。我及我所名為無。又云。無我無造無受者。善惡之法亦不亡等。雖說藉緣是幻化體都無所有。由應理者。亦以幻化喻依他故。星翳燈幻喻有為故。又說眾生我皆令入無余滅度。若皆空者何。假令空花而□于涅槃勝空者。云此等諸法文。皆據俗諦非真空中有造修等應理。難曰。如之俗諦與勝義諦為一為異。若言一者有空相違。不見苦樂及冷熱等間為一故。若言異者二諦本俱。如何一有而一非有。彼答。二諦其體無別。俗諦體有可苦樂等非體通。二諦相對妄情是有真理皆空。今隨妄情說俗諦有。就實而談俗諦亦空。難曰。世俗妄故。令舍俗諦入真空者。是無諸法斷滅相過。答。體既是無。無可斷滅故。言不說法斷滅相。此與應理解釋全別。問曰。依勝空說妄有真無二諦體一。未審應理所說二諦為一為異。答。應理所說非一非異。何以故。義用別故非一。無別體故非異。即如瓶軍林等。五法相望展轉皆爾。既非一異。翻此即說或異或一。皆無有妨。仁王經云。有無本自二。譬如牛二角。照見解無二。二諦常不即。解心見無二。求二不可得。非謂二諦一。非二何可得。于解當自一。于諦當自二。通達此無二。入真第一義。頌意真如為勝義諦。依他遍計為世俗諦。二智境故名為諦。異唯約真智即稱解或一異或皆無有違。唯識亦云。故此與依他非異非不異。如無常等性非不見此彼。瑜伽七十五云。于大乘中。或有一類惡取空故。作如是言。由世俗故。一切皆有。由勝義故。一切皆無　應告彼言。何者世俗何者勝義。彼若本言義。一切法皆無自性。是名勝義。若于諸法無自性中自性可得。是名世俗。何以無所有中建立世俗經假設名言而起說故。應告彼曰。汝何所欲名言世俗為從因有自性可得。為唯名言世俗說有。若名言世俗從因有者。名言世俗從因而生而非是有。不應道理。又應告言。長老何緣諸可得者此無自性(此難俗有勝義即無)彼答言。顛倒事故(謂心顛倒于無謂有如見空花)復應告言。汝何所欲此顛倒事為有為無。若言有者。說一切法由勝義故皆無自性。不應道理。若言無者。顛倒事故。諸可得者此無自性。不應道理。空者者曰。大菩薩藏經第二卷云。空與菩薩性無有二。由無二故不可言說。又云。遠離取執。勝義諦中。無法可得。由性無故。說名為空。由此說空為□了義應理者此亦非證。謂依瞬若遍計無故。與覺無二。又瞬若多空性真如與覺無二。不言菩提體即空無。若實皆空何空何覺。若云隨破妄情空覺無二。據勝義諦無覺無空。即應分別兔角長短。此既不爾。彼云何。又云。遠離取執。勝義諦中無法可得。不言非執。勝義諦中亦空無法。又若二諦體性是一而非有者。應無凡圣染凈作業人天五趣。即無三惡悲所度生菩薩德自行于勤苦。以空無故。誰為誰說何法何求。不應智者。為除幻敵求石女兒用為軍旅。又凡夫妄倒可有世俗色心等法。諸佛如來妄倒已斷。何有色身凈妙土等。若言以佛悲心為眾生故。未現身土眾生妄倒。若已斷盡諸佛身土亦不立者。勝義既空悲智之心亦應非有。誰為能度眾生之本。故言空者。是密意說。教理既然。故與前說掌珍比量作圣教相違過。以違法教不空義故。唯識亦云。彼特違害前所引經。勝空者曰。我亦有教引前所說大般若等為證成故。應理者曰。教有顯了及不可義違顯了教故汝為過。謂深密經說第二時以隱密相轉正法輪說一切空非真了義。又云。相生勝義無自性。如是我皆已顯不。若不知佛此密意失壞正道不能往。經既自說諸法無性。無量隱密相非真了義。今判說空為第一說是故為過。問曰。龍猛無著俱登極喜同證法性智見不殊。因何二宗所說有異。答。據其至理平等無差。佛對根宜顯密異說。菩薩亦爾。對根宜聞所弘各異。由著有見。龍猛菩薩密弘于空。空見若生亦成其病故。須雙說非有非空遠離二邊契會中道。如向瑜伽釋論等說。又復大乘無相空教。依真智境遣一切相密說皆空。諸大菩薩對著有病弘斯密教非于中道。而不證悟未□不悟廣與乖凈。豈菩薩有所相違。上通辨宗。隨其勝空及應理者。所弘二諦并此經明如功德論咸歸通二宗。解智者當悉。別明宗者。題名般若故即為宗。般若有三實相觀照及與文字。慈恩三藏依諸經論更加二種。謂即境界及以眷屬。通有五法。一般若性。二般若相。三般若因。四般若境。五般若伴。刻性相從俱名般若。有義此經觀照為宗說能斷故。如大經說。六度之中。其般若度為州為諸為遵為首為燈炬等故。此唯以惠相為宗。即無分別本后二智通生法空。或取加行。亦不違理。由十八住通攝地上位故。有義亦以實相般若為經所宗。能斷性故。真理為本智方生故。金寶亦喻如來藏。故經中廣明無相真理法身極果。是無相智正所觀故。若辨如體諸釋不同。如凈業障經疏述。問。何不取文字等三。答。非經正明彼□末故。此二本故。菩提涅槃二為體故。即五法性攝三身故。能緣所緣能依所依。若性若相功德本故。第三門訖。第四所被根宜者。初辨根性。后以教被□初根性差別不同。一乘五性自古紛諍。今略敘之三說不同。一云。眾生皆有佛性。決定無有定性二乘及無性者。涅槃經第二十七云。師子吼者。是決定說一切眾生悉有佛性。又云。一切眾生悉皆有心。凡有心者悉皆當得阿耨菩提。是故我說一切眾生悉有佛性。又第三十七云。為非佛性說于佛性。非佛性者。所謂墻壁瓦石無情之物。離如是等無情之物。是名佛性。準此經文。非是準理。有情五蘊不被簡故亦非少分。離無情物是佛性故。豈可為作非佛性說。于佛性之中有非佛性。如說離有為法說于無為。無為之中有為耶。又涅槃云。一切眾生皆有三定。謂上中下。上者佛性。中者初禪。下者大地。中定非是少分。故知如上定亦是一切同一文故。既云是定故非準理。說首楞嚴定為佛性故。法華經云。一大事因緣出現世。于欲令眾生開佛知見使得清凈等。又云。十方佛土中唯有一乘位。無二亦無三。除佛方便說。但以假名字引導于眾生。佛性論云。二空真如名應得因以應得佛果故名應得知故。有理性者定有行果。理既一切皆有行果故非少分。若謂法華二乘無滅悉當成佛。此說不同。定二乘非是定性者。不然不定亦成佛教起初轉法輪令說與等說。若同何為殷勤三請許說增上慢人起誑驚怖舍利弗等疑佛為魔。良由今昔懸殊有斯疑訪故。經云所以未曾說說時未生故。令正是其時決定說大乘故知合說非先說也

二云。種姓有五。一聲聞姓。二緣覺姓。三如來姓。四不定性。五無種性。問。云何得知有無種姓。答。四卷八卷二楞伽經皆云。大悲菩薩一闡提人畢竟不成覺。若皆有姓眾生即應有成佛盡。如何大悲畢竟不作。又勝鬘經云。離善知識無聞非法眾生以人天善根而成熟之。善戒經云。無種姓人無種姓故。雖復發心勤行精進。終不能得無菩提。地持瑜伽亦同此說。又涅槃經三種病人第三。若遇不遇良醫決定不差。若是有姓如何不差。又恒河七人第一當設七人各一即無種姓。大莊嚴論第一說闡提有二種。一時邊二畢竟時邊有四。一者一向行惡。二者普斷諸善法。三者無解脫分善根。四者善根不具足。畢竟無涅槃法者。無因故彼無般涅槃姓。謂但求生死不樂但涅槃。然有釋云。畢竟者。一約所斷善兼生得善斷三世因盡名為畢竟無涅槃性。二約時以有鈍根長時流轉不能生名為畢竟無涅槃法。不言盡未來際決定無性名為畢竟。此釋不然。諸斷善根但斷生得非方便善。又伏現行非無種子。如何無因。又與時邊普斷善法應無差別。又斷善根大小經論俱是利根非鈍根者。畢竟之與盡未來際文別義同。若不爾者。究竟如虛空應非遍法界。又瑜伽論第六十七更有五難六答。廣成無姓此應舍敘

上來無姓。次成定姓。依大般若五百九十三。善勇猛請言。唯愿世尊。哀愍我等。為具宣說如來境智。若有情類于聲聞乘姓。決定者聞此法已速能證得自無諦地。于獨覺乘姓決定者。聞此法已速依自乘而得出離。乃至云。若有情類雖未已入正性離生而于三乘姓不定者。聞此法已速發無上正等覺心。既決定外別說不定。明知別有決定聲聞。又瑜伽七十六。解深密第二。皆說一向趣寂聲聞。華嚴第四十說定性緣覺。大經第一亦爾。涅槃第三十無我相經中。為諸比丘說一乘道。一行一緣乃至我諸弟子。聞我是說已不解我意唱言。如來說須陀洹乃至羅漢皆得作佛。若皆作佛無決定姓。是解佛意。何須此說。若爾如何法華經中。唯說一乘而為究竟。答。如攝論中。以十義會。深密亦有會一乘文。總依經論。佛性有三。聲聞有四。闡提有三。佛性三者。一理性謂真如。二行性謂無漏種子。三隱密姓即慶慶勞之時。聲聞四者。一應化。二退菩提心。三增上慢。四趣寂。闡提三者。一大乘。二斷善。三無種性。上來兩家頌引教文并有明說。其五釋難及會違文一一研究廣如別記。樂廣言論勤說法者。皆應敘之

三云。此有種姓及無種姓。乃是如來教密境界散在諸經。佛不定說。如何前釋欲定是非。此十力中種種界力之所知故。唯佛與佛為能知之證一一。涅槃第十七云。三乘之諸說。言一乘之法隨宜說三。乃至如來明見眾生根故。終無虛妄斷罪過故。雖無虛妄。若知眾生因虛妄說得法利者。隨宜方便則為說之。是則諸佛甚深境界非二乘知。準此經文豈可下凡謬為商略。又彼三十四云。善男子。如來世尊為眾生故。廣中說略。略中說廣乃至云。是故隨人隨意隨時故。名如來知諸根力。善男子。我若當于如是等義作定說者。則不得稱我為如來且知根力。三十五云。善男子。如來是諍訟是佛境界。非諸聲聞緣覺所知。若人于是生疑心者。猶能摧壞。無量煩惱須彌山。若于是中生決定者。是名執著。乃至善男子。如是執著不名為善。何如故。不能摧壞諸疑網故。伽葉復言。世尊如是人者本自不疑。云何說言不壞疑網。善男子。其疑者即是疑也。三十六云。善男子。我雖說言一切眾生悉有佛姓。眾生不解佛如來等隨自意語。善男子。如是語者。后身菩薩尚不能解。況于二乘其余菩薩。又后文云。若有說言一切眾生定佛性定無佛性。是人皆名謗佛法僧。準此等又推功歸佛謹述而已。故于諸釋。隨所愛樂任情取舍。以有教理各齊均故。不應于中起朋執心。強生偏見。謂契佛言無有是處。然應是具敘諸家教理。欲令學者知所在故。問。理有一長不應俱是。開釋教藏須定指歸。今但和光作不定說將令后學何所承稟。答。義有可定不可定者。不決定義理過多解是其一向要令定釋。佛尚不定誰敢定乎。問。秘密難知。誠如所過。此土眾生樂聞佛性。何故如來不作定說。答。誰言一向樂聞說有。然諸佛眾生自有二類。一聞佛性欣樂有憑勇猛進趣。若聞無性無所因說恩迢等心。二者若聞一分無性恐墮此緣加功德進習。若聞皆有情此佛性卻生怠墮。由對機異教不定。明但應精勤堅集行愿面奉金顏當自知矣

上來解釋根性不同。以經被者。若依初釋更無異論。五性之家應須料簡。約正所被唯是上乘。經云。為發大乘說故。即余經云。為諸菩薩說應六波羅蜜。今得一切種智。若約兼被通諸二乘及以無姓。下列四眾及于八部無所簡故。大般若云。般若波羅蜜多能辨聲聞獨覺地。即前所引若勇猛文亦被二乘。此下菩薩廣大之心。三界四生俱令滅度。無著菩薩問云。何故愿此不可得義。答生所攝故無過。至下當知

第五依文正解者有二。初釋題目后解經文。釋經題者。秦魏梁本俱題金剛般若。唐國兩本同號能斷金。隋朝所翻準彼論后乃名金剛斷割。前二本略后三具足。舉體攝用。但標法喻之名體用雙彰。兼陳斷之因。廣略雖異義則無違。初離釋后令釋。梵云跋阇羅。此云金剛。寶中最勝。體類多種。正理論云。帝釋有寶名為金剛。不為余眾生見。真諦記云。有六種寶。皆名金剛。一青多。能除一切災厄。二黃色。能隨人所須出種種物。三赤色。能令人游行空中。四白色。能出水清濁水。五空色。能出火。六碧色。能消諸毒。上釋喻體。次舉義用。先依諸教后據此論諸教如涅槃第二十四廣贊金剛三昧。譬如金剛所擬之處無不碎壞。而是金剛無有折損。又云。如諸寶中金剛最勝。依梁攝論。天親菩薩釋金剛定四義為喻。一能破煩惱。二能引無余功德。三堅實不可破。四利用通達一切法定既如是。準智亦然。對法論第十二釋金剛定四義。一無間非世間行所間缺故。二堅固能壞一切障非所壞故。三一味無分別性純一味故。四遍滿緣一切法共相真如為境界故。金剛亦四。一體無間隙非沙石所難。二可知。三純一類不變不異。四遍滿世界如金剛輪金剛山金剛座金剛杵等。總攬諸文。金剛十義。一最勝。二難見。三除災。四堅實。五稱求。六能引。七利用。八無間。九一味。十遍滿。此經文義亦有十種。最上第一希有法故。義及果報不思議故。罪業障惱為消滅故。能破堅執非彼故。利生嚴土得菩提故。能生諸佛集善法故。通達無我智見凈故。非相心之所雜故。諸法如義體無為故。福惠如空叵思量故。對前喻十如。次配釋。此雖義具非本論意。本論四義。一細二牢三能斷四相似。初三共義觀照實相遍在諸教。后一不共文字般若。唯在此經論。先標云金剛能斷者。此名有二義相應應知。如說入正見行入邪見行。然釋此文法說不同。慈恩解云。二義相應者。此顯金剛通能所治。如說已下是舉例釋正見謂正定聚。邪見謂邪定聚。行善惡行能入彼聚名彼二行。或泛指言。如說善惡二人行善惡行。此行入正見聚類。此行入邪見聚類。邪正難殊俱名見行。今者能治三惠所治二障。染善雖殊俱名金剛。如涅槃經云。金剛極堅萬物不能壞。除白羊角及以龜甲意。以土障隨其所應凡夫二乘所不能斷。唯發大菩提心三惠方能折伏。或斷折或斷。此以所斷喻于金剛。如入邪見行。又如玉石性極堅牢非物所壞。唯有金剛能摧破之。二障亦爾。非凡夫俗智二乘真智之所摧壞。二乘不斷惑障習故。大乘三惠如彼金剛方能伏斷。究竟斷位金剛修惠故。經唯說金剛喻定。此即能斷喻金剛。如入正見行故言二義。一所破義。二能破義。若唯能破邪正二見喻不相應。然論文略不解出所治金剛。于能斷中庵含方顯。河南又釋。金剛但喻三惠及教所以。然者涅槃經喻如金剛極堅無能摧壞除龜甲等。彼經亦爾。唯除闡提不能令立菩提之因。既羊角等以喻闡提明非所斷名為金剛。而言二義者。一證真如理如入正見行。二斷諸惑如入邪見行。此金剛智能破大乘有善根人。根熟之者。二重障惑不能除。彼斷善根人身中或故。又有釋云。準此論初金剛難壞句義聚明非所斷。雖有別處說煩惱難斷猶若金剛。此處說其可斷不合以金剛為喻。如說闡提難化以燋谷為喻。若說闡提可治即不用此喻。而言二義相應者。金剛能斷堅不堅物名為二義。演曰。初釋為勝。順論文故。正以金剛喻能斷智。兼喻所斷顯智功能。十論經第二云。云何破相續如金剛煩惱理有多途。喻亦何定。如說虛空以喻佛性亦有以喻二障粗重。如正理門。通理智舉障難斷。從若金剛以表智能殊勝超絕非喻所喻。誰要今觀煩惱堅硬起觀行耶。若爾涅槃經白羊等喻不相應。當云何通。答。涅槃文意非釋此經。今借彼喻以顯金剛。是彼二物所對所礙而喻所治非謂涅槃障喻金剛。上解金剛通能所斷。論下別釋。唯就能斷乃有四義。如前所引論云。細者智因故。牢者不可壞故。隋朝諱堅故翻為細邪堅密義智因即種子不可壞。即現行智起惑除明暗不并故不可壞。又釋智能證如了因性故名為智因。以無間隙非世間行所相雜故。名之細密。又以細妙非二業等粗所緣故。亦名細密。言不可壞者。顯所治障性堅難壞。若依此釋論中四義通能所斷。論又云能斷者般若波羅蜜中聞思修。所斷如金剛斷處而斷故。此以智金剛可斷二障如玉石等名為斷處。即舉所斷以顯能斷。別作二障喻金剛解者。此舉能斷以顯所斷。猶若金剛。謂聞思修所斷之障。乃如金剛處而斷。然準論意即釋題名金剛能斷般若。以初標云金剛能斷者。后又結云是名金剛能斷。釋中亦爾。先釋金剛后釋能斷。此順西域語。若言能斷金剛。則順此語皆不相違。總以能詮之教所詮理智。及所斷障喻于金剛。論釋第四義云。又如畫金剛形。初后闊中則狹。如是般若波羅蜜中狹者謂凈心地。初后闊者謂信行地如來地。此顯示不共義也。演曰。依此經教文字般若初后廣明中間即狹。不同余經名不共義。是故此經獨名金剛。亦即余分不同。所以一如畫金剛神膊跨則闊在腰則狹。有動位故喻令進趣。二如畫金剛杵。兩頭闊中腰狹極堅勝故。令知深妙。問。何故廣明信行佛地略凈心耶。答。此經意令發心修行佛種不斷。廣談果德勸彼欣樂。而能發心。地前初修者退轉故。廣示行相令其進入。初地已去自證得故。非退轉故。不假多陳故。初后廣中間略說。又從凡位紹繼佛種。爰至佛果不斷義成。中間可知。何煩廣說。故經文義闊狹不同。雖如來地釋者。即是十地位收。然經不明十地。何相還指佛果所有功德名如來地。故作是釋。至下當知。問。勝天王般若云。般若波羅蜜無無有一法可為譬喻。如何今說智喻金剛。答。彼顯智勝超過萬法無可全分相比況者。此約少分義用相似故。譬金剛諸有智者以喻解故。法借喻明征。由顯著舉已見邊證未見邊和會一處合義平等。所有正說名之為喻。即以顯了分顯未顯了分地。般若梵音此云智慧。總有五種文字。即是能詮教法觀照惠體實相真性境界。即是空有二諦三無性等眷屬者。相應四蘊性助伴五蘊性。隨其所應即定道共二種戒故。然此般若名寬道故。理諺五種。就勝唯取實相觀照。如宗中辨。釋此智慧初別后通。言別相者。具足梵音應言般羅腎若此翻為惠。梵云若那此翻為智。體雖是同俱別境惠義用有異故得名殊。擇法決斷二種異故。即準大品涅槃經等。若字通目智慧二義此是智慧二字界故。般那兩字是其字緣以般助若為慧。以那助若為智。由是諸經十度之智慧二別。勝天王般若云。菩薩具足般若具足阇那門能入眾生諸根利鈍得般若門分別句義。言通相者。由體同故。智處說慧慧處說智。一切無違。即說第六名智度等。問。題名般若何故行中乃明布施。答。約前引后即檀度收后凈于前即智度攝。互舉一種理實相似。又立名據勝修行約故。檀智二所舉各別。言波羅者此云彼岸。法有四種。理教行果。但取于果菩提涅槃以為彼岸。教理通因果。行唯在因故。未起苦集為河深。現起集苦為此岸。六度為舟船。即以行人五蘊假者而為所度。蜜多者離義到義。由修施等。離生死達至彼岸。唯識第九。要七最勝之所攝受。方可建立波羅蜜多。一安住最勝。謂要安住菩薩種姓。二依止最勝。謂要依止大菩提心。三意樂最勝。謂要具行一切事業。五巧便最勝。謂要無相智所攝受。六回向最勝。謂要回向無上菩提。七清凈最勝。謂要不為二障間雜。若非此七所攝受者。所行施等非到彼岸。由斯施等對波羅蜜多。一一皆應四句分別。辨中邊論第二有十二最勝。是故皆得到彼岸名。對法論第十一有五義。解深密經由五因緣。此等相攝如別章辨。經者梵音修多羅。修姤路。皆訛也。正云素呾纜。乃因四義。衣綖席經。猶如瞿名仙陀婆等。今取經義亦取綖義。何者四分律云。如種種花置于案上風吹教。若以綖連持則不散失。眾生根姓如案。佛說教義如花。若不連持邪見暴風或當飄散。今結集連綴佛語如綖貫花。如經持□。佛地論云。以佛圣教貫穿攝持。所應說義及所化生。如次可取綖經二義。然其經字即與此方經結名同。此方俗釋經者。常也法也。古今不易為常。揩定是非為法。津道物理為經。佛教同之亦無有失。小乘論中雜心五義。謂涌泉等義如常所說。經雖在教。依瑜伽論出經體中。通取所詮故。總言經通教及理。金剛般若波羅蜜多上通理教。由此對經□互相望總有四句。謂金剛波若波羅蜜多即經等持業。依主隨應解釋。解經文中。先科判后解釋。依無著菩薩科釋此經。有七義句十八住處。余二論釋無別科判。真諦三藏正宗分中分四。一護念付囑二住三修四斷疑。兼序流通為其六分。菩提留支依金剛仙記判為十二分。一一廣多既非論意。今是不取。然晉朝道安法師時(人稱為寶印手菩薩)科判諸經八為三分序分正宗流通。后譯佛地論。親光菩薩釋佛地論經。三分正同。是知妙理潛通慧心玄合彌天之稱。豈虛也哉。言三分者。一教起因緣分。二圣教所說分。三德教奉行分。名雖少差義理無別。即德此判經文有三。始從如是至敷座而坐為序分。時長老須菩提在大眾中至應作如是觀為正宗。余名流。序分又二。初通序即如是等。后別序爾時世尊已下文是。然此二序有五對名。一通別對。諸經共有當部別緣故。二證信序發起序對。初傳法者引證合住。后說法者別緣發起。三經后序經前序對。經后教置經前自有故。四阿難序如來序對。從請得名說方便故。五未來序現在序對。阿難后請當時緣起故。雖有多初二對名義理周盡。然各隨勝以立二名。不爾證起豈不遍也。將釋通序證信。先以三門分別。一起之因由。二建立所以。三開合不同。起因由者。摩訶摩耶經大悲經智度論等具述其事。然大悲經優波離教阿難問大術經等。阿泥樓豆教者。二人共教互舉其一請。又四事者。一佛滅度后諸比丘等以誰為師。二依何處住。三惡性比丘如何調伏。四切經首當置何言。佛教之云。我滅度后。以波羅提木叉。為汝大師依四念處住。惡性比丘如何調伏四切經首當置何言佛教之云我滅度后以波羅提木叉為汝大師依四念處住。惡性比丘梵檀治之。梵默然故不應打罵。任擯默故。一切經首當置如是我問等言。問。阿難但申四問不增減耶。答。戒能上進可以為師念處破例依主修學梵法默然能伏惡人。初明正行。次明正解。次明除障。此之三門必依圣教。由斯所問不減不增。又破生死病要具四事。一須名醫。二求妙藥。三識觸犯。四善經方。四義如次。佛大醫王滅度之后。此四為要。是故問之有此即是三寶不斷。以戒為師。即當佛寶。惡性比丘既調伏已眾得和合。即僧寶。不斷余二法寶。念住即通理行二法。結集教法理等。不斷果法自成。是故四義更無增減。后結集時。阿難依命置如是等

建立所以者。立如是等自有四意。一為除疑。二為生信。三為簡邪。四為顯正。言除疑者。真諦引微細律阿難升座眾有三疑。一佛大悲從涅槃起。二更有佛從他方來。三疑阿難轉身成佛為眾說法。說如是等三疑并斷。二生信者。智度論云。說時方人令生信故。信為能入智度故。問。信何功能最初令生。答。夫信體者心凈為性。如水清珠能清。濁水與一切善而為根本故。華嚴云。信為道無功德母。且如發心趣向三乘有善法欲信為欲依初今生于大乘位圣胎三十以信為首。五根五力及七圣財。皆信為初入圣。即證四不壞信。信三寶故。能越惡道。由信戒故離貧賤因。故論亦說有信現觀。婆沙論說。學佛法者。如大龍象。以信為手。以舍為牙。以念為頸。以慧為頭。于兩肩擔集善法。象所飲啖以鼻為手故。學法者最初令生。又拔眾生出生死埿。須舉信手。后陳正宗為佛教手。序令生信為眾生手。兩手相接出淤埿故。智度論云。如人有手。至于寶山隨意所取。若其無手空無所得。有信心人。入佛法寶能證道果。若無信心。雖解文義空無所得。是故經初令生凈信。三簡邪者。外道教初皆置阿漚二字云。梵王有七十二字以訓。于世眾生轉薄。梵王嗔怒吞啖佉字。唯此二字在口兩角。阿表于無。漚表于有。置彼教初。今置六句為簡于彼故。智論云。一切經首當置信何言簡異外道。四顯正者。三寶最吉祥故。我經初說佛為佛寶。我聞比丘為眾僧寶。如是一時及處為法寶。法寶三者。一所說法。二說時。三說處故

第三開合者。真諦記中開為七事。一如是者標所聞法。二我者辨能聞人。三聞者親承音旨。四一時者顯所聞法者善合時宜。五佛者明能說主。六住處者顯說有處。七大比丘等顯非獨聞。智度論中。我聞為一總說六義。一信二聞三時四主五處六眾。世親菩薩般若燈論亦有六義。故彼頌云。前三明弟子。后三證師說。一切修多羅其事皆如是。有引法華論云。證信序中分六成就者謬也。或總分五。如佛地論。一總顯已聞。二說經時分。三明說經主。四說經處。五同聞眾。即合如是我聞為一。今又助釋可分為五。謂能說為一。然佛說法離四種失。一無非法即如是。二無非根即我聞此比丘。三無非時即一時。四無非處在舍衛等。或總為四。真諦三藏所釋七事總唯有四。初如是者明所聞法。次我聞者辨能聞人。次二證所聞法。后二證能聞人。又解云。能說能受所學所依故分為四。佛為能說主。我聞比丘為受教人。如是為所學法。一時及處為說所依。能受弟子有眾別故。說法所依有時處故或合為三。即前三寶。又依佛地義可分三。一總顯已聞及說教時。二別顯教主及說教處。三教所被根。或合為三人二法。人稟法以成德。法藉人以弘宣。兩相資成互為因果。一佛二我聞三比丘眾。此三屬人。一如是二時三處。此三屬法。人有師資。資中傳證法有假實。假中時處故總為二。或合為一。即證信通序

經。如是　演曰。自古多釋。今敘三門。一別解如是。二合解如是。三帶我聞解。初即如是兩字各別訓釋。次即總申二字之意。后如是兩字連我聞解非釋我聞。初別解者。唐梵道俗總有九釋。一一安法師云。有無不二為如如非有無為是如無所如是無所如是故云如是。二支公云。教能顯理為如。智能照理為是。三智者禪師云。以文為如。以理為是。文以□詮為如。理以無非為是。四注法華云。如是者感應之瑞。如以順根受名。是以無非立稱。眾生以無非為感。如來以順根為應。傳法者。欲顯名教出于感應故。建言如是。注無量義經云。至人說法但為顯如唯如為是故言如是。六□州法師云。所說之法如于前事故名為如。說事如事說理如是理因亦爾。此說言皆當道理故稱為是。乖法為非如法為是。此約法解。又約人解。阿難道佛所非說之法。如過去佛所說不異故名如。正而非邪故稱為是。七梁武帝云。如即指法是即定詞。如斯之言是佛所說故言如是。八長耳三藏云。如是有三。一就佛。三世諸佛共說不異名如。以用說故稱是。二就法。諸法實相古今不異故名為如。如為說故稱為是。三就僧。以阿難聞望佛本教所傳不異為如。永離過非為是。由此同說稱理無謬故經可信。九又相傳釋真不違俗為如。俗不違真為是。順理為如。是以遮妄為是。攝福為如。生慧為是。教順于理為如。依教起行為是。境如智。是等歷法廣說義乃無窮

次合解如是復有六釋。一肇法師云。如是者信順之詞。信則所言理順。順則師資之言成。詞無繁約。非信不傳。則經別建言如是。二真諦記云。如是者決定義。決定有二。一文二理。三興皇法師云。如是者是無差異義。四法智信涅槃云。如是者阿難自明云詞也。金口所說旨深意遠。非所仰測。而章句始末正自如是也。五淫公云。以離五謗名為如是。第一句如是。此經離執有增益。第二句如是。此經離執無損減謗。第三句如是。此經離執亦有亦無相違謗。第四句如是。此經離執非有非無愚癡謗。第五句如是。此經離執非非者非非無戲論謗。六智論第一云。如是義者即是信也。不信者言是事不如是。后帶我聞以釋如是復有五釋。一光宅法師云。如是者將傳聞前題舉一部。如是一部我親從佛聞。即為我聞作呼轍耳。二惠明云。如是者直指之詞。謂如是之經。我從聞非自造也。三功德施論云。如是我聞者。顯示此經是也。世尊現覺而說非自所作。四佛地論云。如是總言依四義轉。一依譬喻。謂當所說如是文句如是我昔聞。二依教海。謂告時眾如是當聽我昔所聞。三依問答。謂有問言。汝當所說昔定問耶。故此答言如是我聞。四依許可。謂結集時。諸菩薩眾咸共請言。如汝所聞當如是說。傳法菩薩便許。彼言如是當說如我所聞。又如是言信可審定。謂如是法我昔曾聞。此事如是。齊此當說定無有異。五菩提流支依金剛仙論。一發心如是。二教化如是。三譬喻如是。四決定如是。發心如是者。自念我當如是發菩提心修諸善行。教示言汝當如是發菩提修諸善行。譬喻如是。人如是威德熾盛如日光明。智慧流廣猶如大海。決定如是者。我如是見我如是聞等。今言如是但取第四決定如是。演曰。此之四種。如次即當佛地所說許可教海譬喻問答。思唯可智。總別凡有二十家釋

經。我聞　演曰。第二能聞。傳法菩薩。自指己牙言。如是法親從佛聞故名我聞。非謂我聞。非謂我者定屬一人。所言聞者。且小乘宗薩婆多師。耳聞非識。經部翻此。譬喻師說心心所法和能聞。依大乘宗根識心所和合為聞。雜集第二云。問。為眼見色為識等耶。答。非眼見色亦非識等。以一切法無作用故。由有和合假立為見。耳等亦爾。然諸圣教。就勝所依。或說根聞以能分別。或說識聞。具前二義說根識聞皆不相違。又依世耳等能聞。依勝義理耳非能聞亦非識等。瑜伽五十六說。諸法自性眾緣生故。剎那滅故。無作用故。智論亦云。非耳及識意等能聞。從多緣和合故得聞聲。乃至云。佛法中無有一法能作能知等。又耳根識唯聞于聲而示聞教。若約名句唯意識聞故。瑜伽言。聞謂比量。然由耳識親聞于聲。與意為意門方得聞。意為緣熏習在識因聞所成總說名聞。廢別耳等總名我聞。故佛地云。我謂諸蘊世俗假者。聞謂耳根發識聽受。廢別就總故說我聞。一問何須廢別而說于總。答。若不言我不顯自他。耳通一切。是誰耳聞。又復聞時非唯耳等待緣極多。若一一陳遂成煩廣。若唯說一義用不周顯和合聞。總標假者。然我有三。一妄所執。謂外道等所橫計我。二假施設我。謂大涅槃樂凈常我。除二乘例強施設故。世三流布我。謂世共傳天授祠等。今傳法者。隨順世間自指稱我不同前。即是無我之大我也。遍計無體圓成無相不可說聞。然就依他亦無實聞。因緣和合假說名聞。二問諸佛說法本除我執。何故不稱無我為言我聞。答。瑜伽第六四義釋之。一言說易故。若說無我通蘊處界知此說誰。二順世間故。三除我怖故。言無我者為誰修學。四為宣說自他染凈因果事業令生決定信解心故。所以稱我。智論第一四悉檀中。依世界悉檀說我無過。即當瑜伽順世間故。又云。世間語言有三根本。一見二慢三名字。前二不凈后一通凈。一切凡夫三種語言見道學人二種除見。今依第三說我無失。三問既依名字。何故不言阿難問。答。有五義。一示不乖俗宗。雖顯真序不乖俗理。雖顯妙言不乖粗欲。顯真諦不離俗故。二我者主宰自在之義。佛地論云。顯不聞者有所堪能。集諸傳云有三阿難。一阿難此云慶喜。持聲聞藏。二阿難跋陀此云喜賢。持獨覺藏。三阿難伽羅此云喜海。持菩薩藏。但是一人隨德名別。阿難于教總持自在。若稱名字。雖順正理。無于諸法得自在義。由斯稱我不通阿難。三表親聞世聞共言我見聞。此將為親證。若言阿難聞或非親聞從他傳受。今顯親聞以破疑網。四不識阿難者。謂言誰聞。五有同名者。謂言彼聞。四問慶喜于時親亦見覺何唯說聞。答。有四義。一名等詮義非色等故。欲證深理要聞法故。二此界以聲而為佛事聲為所依名等有故。三希證菩提要聞熏習。由聞熏習出世故。四顯非現證故。有釋云。咨承有無自信之過。即推功歸佛。表已因位未現見法但聞而已。若言見覺謂言同佛。五問為佛說法言我能聞。為佛不說言我聞耶。答。有二解。一者龍軍無性等說。諸佛唯有三法。謂大定智悲久離戲論曾不說法。由佛慈悲本愿緣力眾生識上文義相生。雖親依自善根力起而就強緣名為佛說。譬如天等增上力故。今于夢中得咒論等。佛地一師亦同此解。二者親光等言。佛身具有蘊處界等。由離分別名無盡戲論。是不說法名無戲論。謂宜聞者善根本愿緣力如來識上義相生。是佛利他善根所起名為佛說。聞者識心雖不親得。然似彼相分明顯現故名我聞。應如說此如是說此如是我聞意避增減異分過失。謂如是法我從佛聞。非他展轉顯示。聞者有所堪能。諸有所問皆離增減異分過失。為令眾生恭敬信受。文義決定無所增減。是故問者應正問。已如理思惟當勤修學。六問阿難成是佛成道日生。二十年后方為侍者。已前諸教何得親聞。答。有六義。一本愿力故。去作長者供養誦經。沙彌令得總持。龍樹贊云。面如凈滿月。眼如青蓮華。佛法大海水。流入阿難心。二展轉聞。智論第二說。佛初轉法輪。爾時我不見如是展轉聞。三佛加持故。報恩經云。佛入世俗心令阿難知。四佛為略說故。亦出報恩經。佛粗舉其端而能盡解。五三昧力故。金剛華經說。阿難得法性覺性自在王三昧能憶天聞法力故。觀佛三昧海經第五。阿難見佛聞法說菩薩行。即憶過去九十億佛所說經藏。法華第四云。自聞授記等。即時憶念過去無量千萬憶法諸藏通達無礙等而說偈言。世尊甚希有等。上來六緣由本愿力得成后五。七問有無量大菩薩。何故唯付阿難持法。答。諸菩薩等。各匆務莊嚴眷屬調伏自身不能宣通難寫瓶有寄。所以傳燈是屬。又后阿難常隨如來人天所識傳必生信。諸菩薩等形異處疏非眾皆識。或容住一問。諸經皆云如是我聞。何故溫室經云阿難曰吾從佛聞。藥師經云聞如是等。答。隨方置言其意無別。如阿難升座說經已大眾難言。無常力大無常力大。無當力大。如此等法。于佛所親自聽聞。今者乃言我聞如是

經一時　演曰。第三時成無非時失。初明如實義。次□敘異解。后問答分別。明實義者。佛說眾經前后多時。今者正指說此部時。于一時中在某處說如是。涅槃經云。我于一時在迦尸國。我于一時在洹河尸首林等。功德論云。一時者說此經時。余時復說無量經故。金剛佛論意同此說。問。字名句等說聽多時如何言一。答。佛地論云。此就剎那相續無斷說聽究竟總名一時。若不爾者。字名句等說聽時異云何言一。彼論意說無問時之長短總說一期說聽究竟名為一時。以為騰人得陀羅尼。或凈耳根于剎那須能說能受。亦名為一非唯相續。論又釋云。或相會遇時分無別故名一時。即是說聽共相會遇同一時義。演曰。彼論二義。一說聽究竟為一時。二說聽會遇為一時。前簡說余時。后簡說聽前后時。次敘異釋者。長耳三藏解有三種。一分段流轉時。二不思議變易時。上二即二種生死。三假名時。假名時有三。一迦羅時。二三摩耶時。三世依布時。迦羅時者。此云別相時。如制戒律。大戒時聞。不戒時不聞。出家時聞。在家時不聞。國之得聞余人不得聞。三摩耶時者。此云破邪見時。謂五部阿含九分達磨不簡白黑一切得問。此二與智論同世流布者。即是世人語法如言一時。在恒河岸等。令依破邪見及世流布時故名一時

真諦三藏說時有十義。一佛出世時。二說正法時。三聽正法時。四持正法。五思正法時。六修正法時。七下善種時。八成熟善根時。謂生國中猶四念處。九解脫善根時。謂聽法說法持法思法靜心修習。具此五事得入解脫。十心平等時。若下若高聽法不入。若作棄舍正法心此是無明不平等心聽亦不入。若能拔沈□浮念舍平等得入正法故名平等。舍心時具此十義故名一時。后問答辨者。一問一之與時何法為體。答皆是假法不相應行。依色心立。即數與時二種為體。法界法處亦即數識世識所收。二問大乘過未既非實有。于三世中如何立時。答時有二義。一道理時。即約法體五蘊諸行剎那生滅。唯有一念現在之法。然有酬前引后之義。即以所酬假名過去。即以所引假名未。對此二種說為現在。令說聽者五蘊諸法剎那生滅前后相續事。諸究竟假立三世總名一時。非一生滅之一時也。二唯識心之上。變作三時相狀而起。理實唯有現一念心。令說聽者隨心分限變作短長事結終說總名一時。如夢所見。謂有多生覺位唯心都無實境。三問說聽一念生已即滅。如何識上聚集解生。答雖唯一念。然前前聞者熏習成種。后識心上速帶解生。是故文義聚集顯現。如言諸惡者莫作。至作字時前之四字一時聚集。乃至一偈一章一品連帶亦爾。故雖無過未而說受義成因。此應明五心之義。如別章說。四問如何不言四八等時。答一日一月照四天下。長短喧寒近遠晝夜諸方不定恒。二天下同起用故。又漏已下上諸天等。無此四時及八時業。經擬上地諸方流通。若說四時流行不遍故亦不定。約成道已后年數時節。由三乘凡圣所見不同。佛身報化年歲短長成道已來近遠各不同故。經擬三乘凡圣同聞故不定說。成道已后若干年歲。雖諸經典下別文中有說四時十二時等。即此經食時著衣乃至敷座而坐日正午時。或說成是近遠時等。皆隨一方眾生聞見結集之家。且作是說。然非一部。初總明時。今初總明故但言一。五問時中凡圣殊。今但總言一處中凈穢別如何說定方。答處中唯凈穢標處可定知。時中萬品差不準。唯言一一念根宜凡圣勝劣利鈍長短有多差別不可定準。故處可定說而時但總言

經。佛　演曰。第四化生成。智度論第二五種能說。一佛。二圣弟果。三諸天。四神仙。五變化。今明佛說表可崇信。魏本名婆伽婆。梁本言佛婆伽。隋言世尊。貞觀名薄伽梵。周云佛薄伽梵。此但言佛。準經梵本。皆稱大師名薄伽梵。即十號中第十號也。佛地論云。佛具十種功德名號。何故如來教傳法者。一切經首但置如是薄伽梵。為此一名世咸尊重故。諸外道皆稱本師名薄伽梵。又此一名總攝眾德。余名不爾。故置此名。準梁周本加以佛名。為簡外道。余本略也。今翻譯者。更存省略隨方生善。但標佛名。梵云佛名云佛陀。此云覺者。具有三義。一自覺簡凡夫。二覺他簡二乘。三覺滿簡菩薩。佛地論云。具一切智一切種智。能自開覺。復能開覺一切有情。如睡夢覺如蓮華開故稱為佛。一切智者。能自開智。如睡夢覺智觀于空智理真智無分別智如所有也。總相而言斷煩惱得一切智者。覺有情智如蓮如華開智觀。于有智事智俗智后所得智盡所有也。總相而言斷所智知障得。又真實論十義釋覺大般若七義應拾敘之

薄伽梵者。準佛地論以二義釋。一成德義。二德破魔義。就成德中復有六義。一自在。二熾盛。三端嚴。四名稱。五吉祥。六尊貴。其義云何。謂諸如來永不系屬諸煩惱故。炎猛智火所燒練故。三十二大士相等所莊飾故。一切殊勝功德圓滿無不知故。一切世間親近供養咸稱贊故。具一切德常起方便利益。安樂一切有情無懈廢故。初一斷德。次一智德。后四恩德。如次配釋。二破魔義者。彼論又云。或能破壞四魔怨故名薄伽梵。攝大乘論云。能破四種大魔怨故名薄伽梵。又自在等功德相應。是故說佛名薄伽梵。二義正同。涅槃經第十八有七。復次釋婆伽婆云。婆伽名破。婆名煩惱。能破煩惱故名婆伽婆。又能成就諸善法故。又能善解諸法義故。有大功德無能勝故。有大名聞遍十方故。又能種種大惠施故。又于無量阿僧祇劫吐安根故。初一離障。后六成德。如次配前佛地六義。瑜伽八十三云。薄伽梵者。怛然安坐妙菩提座。任運摧滅一切魔軍大勢力故。演曰。佛地攝論及涅槃經皆約二義。瑜伽論中唯約破魔廣略異故。由能離障德自成故。涅槃離障。唯約煩惱舉因攝果。即破四魔。問。佛有三身。此說何者。答。據標穢土為聲果。即破四聞說。即是化身。論其實義具足三佛。由空無相真如妙理生智解故名法身。說應化非真非說法者。推功歸佛本即真報身。若約十地菩薩。可見即他受用。佛地論云。如實義者。釋迦牟尼說此經時。地前大眾見變化身居此穢土為其說法。地上大眾見受□□居佛凈土為其說法。所聞雖同所見各別。雖俱歡喜信受奉行解有淺深所行各異。準彼論意。隨對根宜所見居別理實三身體示相離

經。在舍衛國祇樹給孤獨園　演曰。第五處成無非處失。佛地論云。若示說處及能說者示知此法何處誰說一切生疑故。須具說舍衛澤云。聞拘國以多出勝大寶拘名流遠方。又有于此修學得仙諸方知聞故。周本云。名稱大城。正梵音云室羅筏悉底。此云豐德。一具財寶。二妙欲境。三饒多聞。四豐解脫。故以名焉。今言舍衛。或舍婆提。皆訛略耳。河南釋云。此中印度境憍薩國云都城名為別南憍薩羅故以都城為國之稱。檢西域記有兩憍薩羅國。智度論云。憍薩羅國主波斯匿王。住舍婆提大城中。如來示教。勝軍王經之云。憍薩羅主勝軍大王。仁王經第一云。舍衛國主婆斯匿王國城之名隨舉其一。問據此土境名憍薩羅城名舍衛即體是一。若爾何故仁王經列十六大國。第一憍薩羅國。第二舍衛國。答彼是南憍薩羅。去此懸遠故示相違。有人釋云。波斯匿王是兩國主。又云。憍薩羅舍衛本是兩國合為一國者皆為謬釋。由示能了南北二處憍薩羅故。問。準智論云。復次憍薩羅國佛生身地欲報地恩多住舍婆提城。準此故知舍衛城在憍薩羅國。若爾佛生迦毗羅國。何故乃言此國生。答準西域記。迦毗羅國與舍衛相鄰同中印度境。隨鄰近說言此佛生。仙記云。昔劫初有仙兄弟。弟名舍婆。魏云幼小。兄名阿婆提。魏云不可害。此二人住彼處求道。即國為名。弟略去婆兄略去阿。二名雙存故曰舍婆提城。非但豐德。亦約仙名城南五六里有逝多林(此云勝木舊云只陀訛也)是給孤獨園勝軍之大臣蘇達多(此云善施)為佛建精舍。善施長者。仁而聽敏積而能散。施乏施貧。哀孤恤老時美其德號給孤獨焉。尊重如來愿建精舍。佛命舍利子。隨處瞻揆。唯太子逝多園地爽愷□白太子。太子戲言。金遍乃賣善施豁然即出藏金隨言布地有少未滿。太子請留曰。佛誠良田宜植善種。即于空地建立精舍。世尊即云告阿難曰。園地善施所買林樹逝多所施二人同心式崇功業。自今已往應謂此地為逝多樹給孤獨園。此舉化佛所居之土。由對聲聞化彼地前發心修行種姓不斷故。偏氣之理實亦有報身凈土劫盡火燒當安隱故。問。何故居此而說般若。答。般若佛母一切諸法從此經生故。智論云。佛生身地欲報地恩多住舍婆提城等故。于此說。又復般若通貫五門。此舍衛城豐其四德風俗淳質篤學好福人土俱勝故。就此說鷺池鷲嶺其義又殊。隨對根宜不可一準。問。但舉城園隨一即問何須雙舉。答。真諦記云。住處為二。一境界處。二依止處。住境界處為化。在俗之徒住依止處為說家之眾。是故雙氣。又善見婆沙云。先舉舍衛國。為遠人令知國城境界住處。后舉祇園為近人令知依止別處故。又傳中說于此城邊有二精舍。一是摩伽羅小堂。二是給孤獨思濫。小堂故標國處令總八義。一化淄素。二眾。二為遠近二人。三為簡濫。四為詮寂兩忘。五□□智二事。六道為體道緣。七為利他自利。八為成無住道。隨其所應故。舉二處游化居止。目之為在游化在城居止在園在之。與其義是一。因此應釋圣天梵佛等住思煩不述樂者敘焉

經。與大比丘千二百五十人俱　演曰。第六同聞眾成就。唯魏周本流通分中有菩薩摩訶薩。余四本經并唯四眾八部。初不列者欲令聲聞大乘中生疑者除彼疑故。又解不定種姓菩薩生定□故。又復聲聞形同如來常隨于佛。是故偏列流通分中。列菩薩者。欲顯回心畢竟趣大佛種不斷。其不列者自是文略諸經列眾四句不同。一唯小非大如此經等。二唯大非小如華嚴等。三大小俱列法華經等。四二俱不列如勝鬘金光明等。此等不同。或隨廣略。或對所為。或實有□理非一例。智度論云。聲聞菩薩藏中準列聲聞。菩薩藏中小大兼列者。隨多分大能兼小。小不兼大。作如是說理實不定。華嚴經等不列小故。即此大乘唯列小故。釋來意有五。一為證信助成阿難聞同可信。二為顯德如帝釋梵王諸天圍繞顯佛諸王諸圣圍繞。三為啟請善現在眾起請問故。四為當根令彼聲聞回趣大故。五為引攝□□□□若凈位不生引攝現常令同位學所。言與者兼并共及之義智論七義。謂與世尊一處一時一心一□一□一道同一解脫故名為共。次言大有三說不同。一者真諦記釋有三義。一數大如言大軍。二者量大如言大。三者勝大如言大王。比丘亦爾。眾非一故。即是數大德難測故。則當量大修善菩提道高極元上即是。勝大二者。佛地論四義釋大。一者利根波羅蜜多種姓聲聞故。二者無學乘故。三不定種姓回心向大故。四眾數多故。三者智度論五義。一切眾中最為上故。諸障斷故。□等敬故。數甚多故。能破九十六種外道論故。雖有三說。今者詳之總有八義。一數大千二百等故。二名大名稱遠聞故。三位大大阿難羅漢故。四離大大障礙斷故。五德大功德智慧波羅蜜多種性故。六識大大人所識故。七趣大回向大菩提故。八敵大能破外道故。梵云苾芻。訛云比丘。由具五義所以不譯。一曰怖魔初出家時魔宮動故。二云乞士故出家已食自濟故。三名凈持戒漸入僧應持戒故。四云凈命既受得戒。所起三業以無貪發不依于貪邪活命故。五曰破惡漸依□□□煩惱故。眾者僧也。理事二和得眾名也。三人已上得名僧故。千二百五十人者。律及因果經等說。佛初成道度憍陳如等五人。次度優樓頻螺迦葉眾五百人。次伽耶迦葉那提迦葉二眾各二百五十人。次度舍利弗目干連二眾各一百人。次度耶舍長者子等五十人。總有一千二百五十五人。今舉大數故唯爾所。問。何不標余但舉此等耶。答。名德高故。當隨佛故。皆先外道舍耶歸政故。毗尼婆沙四義故說。一以皆是婆羅門種凈行出家故。二以皆是上上善來得戒故。三以皆是大阿羅漢故。四以皆是五師大門徒故。又準賢劫定意經說。釋迦初會求說經千二百五十比丘皆得道證經中且標初會所度故無余也。俱者同時一處義。若爾對前與字應重言失。答。以此兼彼為與。將彼就此為俱。又將此對彼名之為與。彼自同時名之為俱。問。此等聲聞為權為實。答。準智論攝論寶性論。此等聲聞皆是應化。常隨如來影向正法

經。爾時世尊至大城乞食　演曰。下明發起別序。諸經發起隨事不同。入定放光雨花動地。涅槃四門以舒照維摩□□以現奇。各有表彰由來遠矣。今此乞食還歸入定。顯修般若□□法有文分為二。初外化遠步后。收衣缽下內靜入定。所以然者。發起正宗般若義故。云何發斯乞食威儀。離于邪命故為持戒。尸羅不清凈三昧不現前故。定為所衣。方生正慧為智。慧水修堤增故。由斯次第戒定為序。慧為正宗。三學備矣。又解此經無相福智為正所宗。序中二文。初以事化為世福田。后以理化心凝如定。如其次第發生正宗福智二種。又釋初乞食資身即表身戒。后依定攝心即影心慧。欲明正宗施正法食資于慧命。以無生心明無相理故為二也。前文有五。一化主。二化時。三化儀。四化處。五化事。爾時世尊者明化主也。成實論說。具上九號三德備足。為物欽重故曰世尊。即六義中尊貴一義。言爾時者第二化時。問。言爾時與此何別。答。前總控引。此別指陳故無有失。梁本云于日前分。唐周云于日初分。隋云前分時。唯秦魏云食時。旦一日之中。寅卯辰是初分。巳午未為中分。申酉戌為后分。食時有二。一出家人法□□□□總為食時。以后非時故。諸本云。初分前分□□□□唯引取辰以為食時。今言食時意含總別。初成正食。求易得故。不惱自他故。此時乞食還至本處。辰后午前不失時也。著衣持缽。隋云此顯化儀。唐云整理常服執持衣缽。隋云上裙著已著上絡衣持。余本并云。著衣持缽。如來三衣。一者安多會。五條衣。是下品服。亦名行道作務衣。亦名儭身衣。真諦云。今在彌提羅國。二者郁多羅僧。七條。是中品服。又名入眾衣。亦名說法服。今在半遮羅國。三者僧伽梨。謂九條十五條二十五條。是上品服。亦名入王宮聚落衣。亦名福田衣。□缽錫杖。在罽賓國。總名袈裟。亦云無垢穢。或云忍辱衣等。□瘦衣等。今入王城即著僧伽梨。唐言常服者。即是入王城之常服也。真諦云。著初出家凈居所奉袈裟。有云。此衣未有田相。后方制三衣。豈佛入城不著田衣。今釋不然。真諦說是如白凈尼衣變成袈裟。況佛神力變成田相。于理何失。如四天王缽按成一故不爾。如來不爾。如來不畜長衣。是凈居衣。三衣不攝。梵云缽多羅。此云應量器。即初成道四天王所奉獻者□□□□□□諸在家華衣寶器增長放逸太著樂邊出家外道裸形無服以手捧飱致招訶丑太著苦邊佛處中行故持衣缽。仙記云。表出家人知是之相唯三衣缽更無余長出入隨身猶如死鳥不舍二翼去住隨意情無系戀。又為入城故著衣為乞食故持缽

經。入舍衛大城　演曰。第四化處。唯梁本云入舍衛大國。余并云城已如前釋。國在城南自外之內為入處廣入多為大。西域記云。國周六十余里內城故階周二十余里。智度論云。居家九億。然仙記云。城縱廣十二由旬。居人凡有十八億家者謬也。由旬舊釋是四十里城之縱廣大為遼闊

經。乞食　演曰。第五化事。于中有四。一為世福田。二示平等。三明歸本。四顯事終。此即初也。佛示假食為世福田故須乞食耳。維摩經云。為不食故應受彼食為壞和合相故應取揣食。此于假觸思識四食之中乞其段食。由其相故可分段故。是以客乞后三體。是心心所法各自內有不可乞故。瓔珞女經等說。化佛身如全段金剛。無生熟藏等。是資于食。而今乞者。即對法論四種依止食中。示現依止住食住識。亦云說為有情依食住者。常知皆衣示現而說依諸經論乞食□□□□□一住正戒。二住正威儀。三住正命。四住正見。五依法。六依處。八依□九離貪。十離嗔。十一離取著。十二離粗□十三離憍慢。此中初四住正乞食。次四住軌則。后五舍煩惱依瑜伽論八十六說。由十因緣。如來入于聚落乞食。瓔珞女經。佛為成就共事無過為故。而行乞食隨應敘之

經。于其城中次第乞已　演曰。第三不平等有七。一由內證平等理故。二外示現貧富貴賤等相故。三內心離貪慢故。不貪美好不慢粗鄙。四慈悲普等無偏理故。五表大威神不懼惡象沽酒女等家故。六息外猜嫌。若有所簡外道惡人。謂佛受僧有所親疏便生猜毀。七破二乘故。即降迦葉善見貧富之偏

經。還至本處　演曰。第三歸本趣得支身不令過分。又由知足故乞不過量知時故還至本處。及如來食有種。一受請。二不受請。今不受請故須還歸。又表還源返本歸真住寂將說般若深妙理故。又釋國城雙舉因緣。即是此中往還所以

經。飯食訖　演曰。第四事終。本行乞食為生福田。今若不食施福未滿故須飯食。寶云經說。隨所乞得分為四分。一分擬與同梵行者。一分擬施貧下乞人。一分以施水陸眾生。一分自食。然以食供養諸佛及眾賢圣。然后自食當壞食。總如食曠野子肉等愿得法身離諸過失。念報施主恩。如是總食。食者如來畢竟不食常有□□□□□形相伐佛受食。將詣余方如香積飯施作佛事

經收衣缽　演曰□□□寂靜二內靜入定理化心慧文分有三。一攝資緣。二凈身業。三入寂定。此即初也。將欲入定須息攀緣。衣缽不收必增勞慮為后摸軌故須收置。即疊僧伽梨還著郁多羅僧。隋本云。器亦衣收攝。仙記云。洗已著常處也

經。洗足已　演曰。第二凈身業也。仙記云。諸佛常法受步行法。然如來行時離地四指下生蓮華。豈有塵垢。而言洗足示生家人威儀嚴凈有可敬之相也。一者隨順世俗以表從穢得凈顯法身故。二表戒足清凈引生定故。三為敬故定。四為敬法故。將欲說法諸佛師故。五令人于已增敬生福故。六住軌范故。律中先洗足后食令此食。后重洗足者由前義故

經。敷座而坐　演曰。第三入寂定也。為敬法故自敷坐具。魏本云。如常敷座結伽趺坐端身而住正念不動。唐云。敷如常座結跏趺坐端身正愿住對面念。余文大同。此本最略。佛說云。如來說余般若常自敷座具敬佛母令說此經。亦如常式自敷法座故言法座故言常即尼師檀。隋本亦云。坐具世尊施設加者重也。婆沙論云。以兩足趺加其兩髀名結跏趺。本無跏字傳寫謬也。瑜伽第三十由五因緣結跏趺坐。一由身攝斂速發輕安。二能經久時不速疲倦。三是不共法外道他論皆無有故。四形相端嚴令他見已極信敬故。五佛佛弟子共所開許一切賢圣同稱贊故。無著菩薩論云。世尊何故以寂靜者威儀而坐耶。顯示唯寂靜者于法能學□□□□□□□□□掉正念不動正住于定心安真境離邪分別故□□□□□□□□□唐本云。端身正愿住對面念者正愿即是定前加行住對□□□□□□為定境。即真如順向緣故名為對面。若望生死亦名背面。雖復如來無不定心示現審法作后軌摸故須入定。瑜伽八十六。由八因緣如來入定。此應具敘。余本是有。爾時諸比丘至退坐一面。今略無此釋序分說

經。時長老須菩提至而白佛言　演曰。自下第二圣教所說分。是為宗。無著菩薩以七義句科釋經旨。一種姓不斷。二發起行相。三行所住處。四對治。五不失。六地。七立名。前六義句顯示菩薩所作究竟。第七義句顯示成立此法門故。演曰。前六正所明宗。后一釋經名字。就前六中初三別配經文。后住處通義義為所詮句為能詮合名義句。何故不言字名而言句者。字非能詮名局自性。今以句寬顯義周圓能詮差別故但言句。若爾何故不言七句義。答若言當義恐句有七。今顯義七句乃無量義之句故依言釋也。而兩論初頌皆言句義者。以教詮義總相而淡非顯七義故無有失。有云。七句義者謬也就后三中對治是所斷邊報不失。是所修中道地。是此二法之別位。總名為住處。是發大乘者。所依處故別名為地。彼位有漏無漏□順生勝法能持能長□□□總法所依名為住處。是二差別。經文有三。一此文以去種姓不斷。二世尊善男子下發起行相。三佛告下行所住處。初明贊佛為請說之。而次問修行為趣大之本后佛廣說辨修伏之宗。然種姓不斷。自是一部宗竟故□□□□□□□□□佛種分斷故流行□□下六因中亦有此言。今以經初□□□□□□□□□□□□□□□□□□實通也。由此善現偏嘆此德