　　No. 2765 [cf. No. 375]

涅槃經疏

得理踰明除身口意十惡名觸。三業凈得正命者。除十惡□命相續名得正命觸也。受名攝取者。眾生受時取境苦□有無名受。二地智慧踰明領納二地下功德故名受為攝取也。受故起煩惱。三十七品能懷三惡道報。故以受為攝取。此就所除制名也。思惟是三地心。斷見諦粗細惑盡。解心勝前二地名增得。是三十七品破煩惱者。是四地心。能破修道中上品煩惱。要藉正念主領功德□念為主也。如世間中已下以喻來解也。既入定者五地心。修三十七品能善分別法相引生后慧故。以主為導也。是三十七品者。六地緣空般若。七地便般若能分別法相。智解最勝。以慧為勝也。若壞煩惱去三種□□功德。八地九地十地。此三地勝解乃名為實。是三十七品雖得四沙門及以解脫者。須陀洹乃至羅漢。此四果猶不得名畢竟。斷除三十七品所行之事。心行處滅名大涅槃。復次已下第四就因果相發生解。愛念心是欲者。念欲得菩提念欲生二地名欲也。因下品愛念為善發生上品□為觸。是名為因也。前二心發二地名受為攝取。因近善友者。因前二地□惟常理解理踰明名增也。因是四法者。藉因前根因攝增四法能生長四地無漏名念定五地心智是六地七地則名主勝也。因是三法者。因主□智發后三地名二解脫。癡能障慧愛能縛心。斷愛故心得脫。除癡故慧得明。心慧二解脫是名為實。如是八法空解相續畢竟得果名大涅槃。欲者是發心已下。第五就出家法中深淺解。初地下品心是初無漏名初發出家也。觸是白四羯磨者。觸是上心品如似出家后白四羯磨名二地心名。攝如白四羯磨后發二種戒。增者踰勝如因二種戒修得四禪定心也。主轉強如似定后發慧斷見諦結盡。修道中六品結盡。證須陀洹斯陀二果。導者斷三微惑盡。如似阿那含也。勝者二種般若是勝名阿羅漢。實者后三地真心法流有無雙照最利名辟支也。畢竟者有遂因義名無上大果也。欲名為識者。九法中欲最是其初。如似一報中識最是初故言欲名識也。觸名六入者根本觸對六塵。如似初地上品心觸對二地亦可觸境生解。故名觸六入。攝名為受者。受本納領苦樂名受攝能領納二地下功德故言攝名為受也。增名無明者。過去無明生惑中強。如似三地信忍之上品有強于前名。增主名名色者。名色相依使不壞散相續受百年一段果報。如似四地下心無漏相續故言主名名色也。導名為愛者。愛本貪染境界。如似五地心能引生后慧。故言導名愛也。勝為取者。染取境界名取。如似六地智慧般若。七地方便般若。此之二慧得理踰明故言勝也。實名有者。含果未吐名有。辯生老中強名有。欲明八地九地十地此三地心是大無生忍。功德踰明辯大果義強。故言實名為有。畢竟名老死。老死本一報之最終。如似涅槃果是終極之處。故言畢竟名老死。為前十二因得如涅槃為前八法所得也

迦葉言已下第四文略上九法為三法也。就中亦有六幡明義。初一直列名。第二根即是作已下轉名解義。第三未來之世已下直就當現二法解。第四根即是求已下正三法名。第五根即見道已下就覺無覺明義。第六根即正因已下就因果相發生解義。根本因增云何取異。善男子已下答。初地至七地皆是初發。因者后三地同在法流位中不為相間故名相似。增者滅向者三相似得果中真相似未來果報。以未現受故屬行人名因。萬行備種智現時名增。下文可解也。迦葉言如是涅槃云何可得。此問所以來由。上言性地心中三十七品猶故不取為梵行。要初地以上終至于佛空心相續得作梵行時。人聞以生其退心。初地已上始勘為梵行。地下不階。我今天眾未有地下之因。地上之行何由可階。因行既不成。大涅槃果云何可得也。善男子已下答。四部眾但修十相為因。次生初地相續終得大涅槃。汝修十相故便得。何待多行。此是其智遠。從相生名相也。十相義就文易解

　　憍陳如品

此品經師解言。前之二品勸人修道。既有修道為畢得果。是故憍陳如一品意在流通故興品。所以先命陳如欲明陳如是眾之上坐。如來滅后欲使流通千載不滅。一意故命。二來說經已竟十仙悟道緣在陳如。二意故命也。三來初始成道在于鹿苑始說四諦傖為陳如。今日垂終之教在于雙林亦為陳如。表明如來有始有終也。此中流通因無常色獲得常色。既名流通。與上品明義。何以名流通也。如來自言。我上來說色是無常。汝滅無常色獲得常色。汝于未來流通我此法。是故此品由名流通也。色者常果之體。斷除生死□著色盡。體明了顯白義同于色。如來斷下三受永亡。體是至極。領納真功德名受。真照之智達假名相盡名想。行者下地聚積生死名之為行。如來斷除眾惡萬善聚積名行。下地識了別青黃名識。真智能達實法名識。下地陰者陰蓋。行人恒在生死名陰果。顯陰者能陰覆行人使逍然方外故名陰也。若有人能解上常無常義者是名沙門。真息惡人名婆羅門真凈行人。我佛法中有沙門人。若離佛法外道有沙門法有沙門人無有是處。道有者都是外道也。何以故。興此文者。譏切外道欲使各立神我。與佛論義辯其是非。因此言論歸其正化故興此文也。諸外道言。瞿曇昔日說苦無常空無我。集我門徒。由故可忍。與我解異。無智從之。有智歸我。故言可忍。今日在雙林中說常樂我凈。所有門徒皆歸化盡。情不能忍。故求論譏。眾中有婆羅門。如來上十六天國與諸外道論義。皆從正化盡。此中十仙更別有一段外道。今始欲來論義。此十仙中要根機速疾悟機