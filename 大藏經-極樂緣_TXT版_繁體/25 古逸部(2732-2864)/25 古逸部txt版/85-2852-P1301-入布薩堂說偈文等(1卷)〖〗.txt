　　No. 2852

入布薩堂說偈文等

　持戒清凈如滿月　　身口皎潔無瑕穢
　清凈和合無違諍　　爾乃可得同布薩　

　　受水偈文

　八功德水凈諸塵　　灌掌去垢心無染
　奉持禁戒無缺犯　　一切眾生悉如是　

　　浴籌說偈文

　羅漢圣僧集　　凡夫眾和合
　香湯浴凈　　布薩度眾生　

　　受香湯說偈文

　香水勛沐澡諸垢　　法身具足五分充
　般若圓照解脫滿　　群生同會法界融　

　　唱行香說偈文

　戒香定香解脫香　　光明云臺遍世界
　供養十方無量佛　　見聞普勛證寂滅　

　　受籌說偈文

　金剛無礙解脫籌　　難□□□□□果
　我今歡喜頂戴受　　一切眾生悉如是　

　　還籌偈文

　具足清凈受此籌　　具足清凈還此籌
　堅持禁戒無缺犯　　一切眾生悉如是　

　　清凈妙偈文

　清凈如滿月　　清凈應布薩
　身口業清凈　　爾乃同布薩　

　　布薩竟說偈文

　諸佛出世第一快　　聞法奉行歡喜快
　大眾和合寂滅快　　眾生離苦安樂快　