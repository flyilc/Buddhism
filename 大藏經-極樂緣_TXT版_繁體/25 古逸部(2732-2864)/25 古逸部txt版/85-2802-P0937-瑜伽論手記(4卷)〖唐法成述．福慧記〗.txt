　　No. 2802 [cf. No. 1579]

瑜伽論第三十一手記

　　　　談述　福慧


言謂依緣性等者。謂因前名緣性后□□□緣起　言而起勝解者。謂能了知內外諸緣生法唯有因性及與緣性□有我人等□　言廣說如別者。謂無明有十九種。行有三種等。如前尋思地生雜染中以廣分別　言不自在故者。謂我者是自在之義。由無明中無自在我故不作是念。我能生行。余皆準此　言中間等者。此顯空義。謂無明及行二法中間無有傳受之法故名空也　言如前廣說者。說□諍有害等二世過患。如前不凈觀說　言諸業者。謂善等三業也　言一自體果者。謂情非情緣起通攝也　言受用境界果者。謂唯約有情而論也　言今世等者。謂現世五趣果身生也　言六處者。謂六根也　言令生有芽者。謂無明為因故發生三行芽等也。破展轉等也　言諸取者。謂我語取欲取戒禁取等也　言有內現證者。謂五位行人現見無明等順逆二法。而能修行證上果故　言比度法者。謂比諸圣者等修順逆緣起故得彼圣果。我亦比此修行證于上果故　言能正解了等者。謂地等六界種姓別故及能尋思　言種子義者。謂地等六法為種子故有五趣身也　言因義者。謂因地等六法為因故生五趣身也　言性義者。謂也等各各有堅等性故　言是其界義者。為上四義一□□　言一念等者。謂不了知身中有其六界故。但起一我見者名一念相　言有正尋思等者。謂諸外道計我為因故得入母胎。此中不爾。因六界故得入母胎也　言安住法性者。謂地水等六界諸佛出世不出世法等有故名安住也　言長入息者。謂十息為一數等也　言都無持入息者等者。謂出□□□□有蘊等諸行此中都無任持二見我人等故　言因者。業煩惱也　言緣者。謂父母精血等也　言諸行者。謂果相也　言善巧等者。此中有問。四緣之中凈行所緣所有六義如上所說。其義已知。第三善巧所緣。第四凈惑所緣。六相差別何故不說。故論答云若依止善巧等也　言此中者。謂指前四慧行觀三門六事觀不凈而五觀破。此終九種加行成前觀門故也。故論文言九種等也　言得定者。謂五位行人由九種加行故速得五位本定故　言于所應往定等者。謂五位行人修九種加行故。于初資糧位者速得加行位等也　言等分者。謂貪等五位煩惱不偏在一故名等分也　言薄塵者。謂五位行人上上位人也　言應隨所樂等者。謂等行等二人于五位煩惱中先何起者修對治門故。故論文言舉緣一境性等也　言相應所緣等者。謂不凈等五觀門也　言不全臨入者。隨順等者。謂初中后三時心也　言由住如是等者。謂住前出等六法等三種加行不緩名不放逸也　言一時半時者。謂一更半更也　言法義者。謂所治能治法義之中無顛倒故　言九種相心住等者。謂內住等九種住心也　言無相者。謂無我及我所心也　言皆得清凈者。謂依止品破觀得成就二俱清凈故云皆等也　言所有加行者。謂止品此彼觀品之加行故也　言所熏習等者。謂觀為能熏故止為所熏。此二法相依故皆得清凈也　言所有加行者。謂觀品是彼止品之加行故也　言謂由等者。謂六隨念等中隨取一者便名為舉　言顯示等者。謂若心沉沒時。以凈妙相顯示其心自勸其心自慶其心　言隨順等者。謂于不凈等五觀之中勤精進者是舉之相　言所緣等者。謂于順情違情之境中心無染污心平等故。于止觀中亦平等轉　言謂由所緣者。謂于順違及止觀中心不住者名為舍相　言上舍者。謂取上上地之舍也　言謂于如是等者。謂于止觀二法所有塵義。如上所說中一一皆得善巧故　言善趣等者。謂初中后三心也　言或時棄舍者。謂若棄舍世出世定所有影像名為出定。若于化緣等說不定地作意思非亦名出定。言于余所作者。謂于上上果所修行中而追求故　言謂于一切等者。謂于所受戒學之中無違越者名不舍軛。謂于無穿穴等八法之中而修習者名不違越　言于久所作等者。謂于自所作身業及語意三業中。于諸不善隨順不作。于十善業隨順而作。故論文言能因隨憶等也　言數起勝解者。謂能治道　言數正除遣者。謂所治法也。梵云毗呵婆耶者。具含上二義。一勝解義。二除遣義。此二皆是正加行故標此二名　言隨相行等者。謂二十賢善定中隨行可一皆具能治勝解及所治除遣。此中初修業者亦應如是。如久修觀行之人具修上二之行乃名正行人也　言當知此中等者。此等五門一一皆具因果二義。說者應知　言由于最初等者。謂修不凈觀等者必背靜等顛倒之相　言由緣余定者等。謂若所修之定道力劣故不能除遣所治法者。當修余定作其助伴成本定故　言由于一切等者。謂由于諸凈相等中起染污者。應修不凈等觀除遣凈等諸相　言雖遍立等者。此中有問。經中所說五種之相名除遣者意趣何等名為正除遣也。故論答云。然此義中等也難有五種。此中但取初二之法立為除遣　言全不于所緣境系縛心者。謂諸行人根性不等煩惱不同故。初修業時若貪欲多者令于不凈觀系縛其心。若嗔多者以慈愍觀而系其心。余皆準此。故論文言或復處等也　言唯作是念等者。謂如不凈觀等相中有凈等相者名有散亂。有不凈等相者名無散亂。初修業者應作是念。我心云何得無散亂。意說我于何時得與不凈等無散亂法而相應也。下之九種一一皆與唯作是念等相合說之　言無寂靜者。謂斷現行故　言猛寂靜者。謂斷種及現行故　言如是精勤等者。與上十文一一相合　言即由如是等者。謂由內攝其心為因故。五位行人于不凈等所緣境中不念凈等作意故也　言有相者。謂不凈相等也　言有分別者。謂不凈等有分別影像也　言謂由隨相行等者。謂行隨尋思等三種慧故　言彼境界者。謂依三種慧能觀不凈等五觀過患功德。而非但行不凈一觀者。故論文言而非一向等也　言還舍等者。此中有問。修五觀時唯用三慧為方便耶。為當處要余法為方便耶。故論答云還相等也　言由于所緣等者。謂若舍于止必當散亂故名為舍。由九種住心止品攝故名為不舍　言即于所緣等者。謂由義等六事差別觀故。于所治中不作其相不作我不起差別我我所心故。故名不取　言有于其中等者。謂由九種住心為因故。而能安住不凈等觀　言取止行故等者。謂義等六事差別尋求不凈等故。能為止品作其方便。故名止行能緣所知相也　言若于緣等者。謂勝解是觀。除遣是止也　言由數勝解等者　言于狹小境等者。謂修不凈等五觀之時。先觀指節名為狹小。此漸次增長名為廣大。后觀十方無量。故論文言廣大等也　言若諸法等者。謂青瘀等。二十賢善定皆是有色影像也　言諸無色法等者。謂慈悲等四觀所有影像但是心法所變現故名非色也　言出離者。謂涅槃果也　言遠離者。謂涅槃因也　言染污思慕者。謂貪著五欲等無出離心也　言不樂等者。謂涅槃因果法中無欣樂心生憂惱也　言下劣智見者。謂無間解脫道中證少分時便生高舉。故論文言謂我能得等也　言廣說如前者。唯我能得等。如前出離地中已廣說故　言謂于隨順蓋等者。謂隨順五蓋處所法中。非理作意名之為障。尋思自舉準前說之。此三皆由非理作意而生起故名因緣。因緣者根本義也　言謂遍了知等者。謂由怯弱等四障為因緣故生起四種過患　言于其四種等者。一未證不證過患。謂于無間解脫二道未證不證故也。二退知失過患。三壞加行過患。四有染污等五法過患　言總用隨念等者。謂六隨念也　言用于精進等者。謂用于精進故治羸劣。由平等故治身太過加行。由通達故治初修過加行故　言用彼相違等者。謂蓋覆尋思自舉及不凈觀等五法對治故　言又遍了知等者。若不了知諸障是障性者。不能修對治故。所以第一立遍知自性也　言遠離因緣者。謂若不知諸障生起因緣者。必不知自性也　言遠離因緣者。謂若不知諸障生起因緣者。必不能修對治行故也　言隨順教者。謂隨順觀所治法有多種故。能治之教亦有多種　故毗缽舍那等者。謂于一一觀中一一止生故故言多也　言所知境者。謂三門六事所觀察染凈品中因果義故　言身輕安等者。此中有問。五位行人于何時中如是二法得究竟耶。故論答云若得轉依等也。若阿羅漢轉染品依凈品時方得究竟　言所知事者。謂所治及能治道也　言能順貪欲等者。謂端正女色等所治法中。初心不趣入。中心不愛樂。后心不信解　言乃至廣說者。謂于隨順嗔恚違情境中。初不趣入。中不愛樂。后不信解。乃至齊此名為于慈愍觀。已得究竟及未得究竟。如前不凈觀說也。下三觀皆準此說　言隨順愚癡法者。謂三世緣起法中起常樂我四倒者順生愚癡法故　言非身聚相者。謂非從身中起一聚我想也　言戲論者。謂即多分別。謂欲覺等也　言法觀中等者。謂由等持為依止故。于所緣境所治能治得緣境觀中增上慧轉　言普遍相者。謂不凈等五觀所緣也　言由此作意者。謂由不凈等五種作意為因故。于凈常樂等五種可厭法中令心厭離也。下三作意皆準此說　言于可忻尚法者。謂不凈等是最上法故　言由是緣等者。謂由不凈等五觀為因故。能離身心所有凈相種子　言內心寂靜者。謂不凈等五觀也　言法觀者。謂五觀中所治能治增減相也　言漏者。謂凈等諸顛倒相也　言漏處法者。謂男女等可意及違情等境也　言生熱者。謂于一分熱惱漏境中生厭離也　言等熱者。謂遍于諸漏熱惱境中生厭離相也。下生厭等二句準此說云　言謂自衰損等者。謂五位行人若有自身及自眷屬喪失財利身遭衰損禍羅細等者。名自衰損。他亦同此。如是二境是修行人可厭處。故論文言數思惟故等也。謂能思惟衰損之法而能自惱及惱他故　言若自興盛等者。雖然自身及與他有興盛事。畢竟皆落謝之法盡法壞法滅法離散法變壞法故生厭離也　言津者。謂初與定相應也　言闊者。謂定漸潤次心也　言融適者。后位也　言證凈者。謂身心輕安故也　言謂作是念等者。此句與下二寶一一相合　言我今若德等者。謂由具戒德為伴呂故。我若命終若殞沒當往善趣　言同梵行等者。謂顯六和敬如法　言有由前后等者。謂五位行人作是思惟。我于不凈等五種觀中。先以精勤及后修習故。必當獲得五觀之果。故論文言由隨念法等也　言于能隨順等者。謂由調練作意為因故。修不凈等觀之人。于凈等漏法之中。初不取向。二能違逆三能喜樂。四能離隔。各住本定故也　言于可欣法等者。謂由不凈等可欣五觀悅潤心故。于凈等顛倒之相。初能出離。二能令心取向。三府舉。四能喜樂和合。此四與前不向等四法隨次對治　言于時時間等者。謂由生輕安為因故。能發生四種慧行決擇染凈等諸法也　言用作業具者。謂用爐[皮*日*ㄆ]鉗錘等也　言如是勸修等者。與下文一一相合　言彼彼等者。謂于所修不凈等觀門之中。一一皆與止觀雙運故。一能親府。二能善和合。三依定無轉謂其心不退。四于定無動等也

瑜伽論第三十一卷手記竟瑜伽論第三十二卷手記

　　　　談述　福慧隨聽


言如應安立者。此中意問。初修不凈等五觀之人。欲于不凈等修作意者。彼善知識應以何等方便令住厭離等五種相耶。故論文言如應安立等也　言聞等者。此中雖依不凈觀門厭離法。若是修慈等觀者亦同此問　言家火者。謂不紹家業男女等也　言若汝現見等者。謂若見他自身及彼眷屬并村落受苦應生厭離。說者應知　廣說如前者。謂于自身及自眷屬自村邑中遭苦難者應生厭離。同前所說　言修者。現行病也　言病法性者。謂病之種習也。死亦準此　言由是因緣等者。謂由他身眷屬村邑等各三種相故便生苦惱　言即由此等事者。由于盛衰等事生厭離故能盡苦邊故也　言于斷者。謂能斷五觀所斷凈等五法也　言我或失念等者。謂此下四句依其別相明觀察義　言于諸學所有違記等者。與上四句一一相合　言本性者。謂受戒時求戒心也　言以要言之等者。此中有問。總別觀察二種之義顯何事耶。故論答云于諸學處等也。謂今學處及加行二法圓滿故立二觀察也　言尸羅浮者。謂若有犯尸羅必復后定生悔　言復除障等者。謂由喜悅故能除諸障　言如是行相等者。此中有問。諸圣教中所說歡喜悅悅意。如是三名有何差別。故論答云先名等也　言汝于斷減等者。謂由調練滋潤心故。能斷世間貪憂。及得出世止觀二法　言若如是等者。謂厭離離相故背諸黑品。欣樂相故向諸白品。故論文言由調練心等也　言諸相者等者。謂色等塵及生老病男女共成十相　言欲等八者。謂欲恚害空國土親屬不死。昔所受境□□□也　言欲貪等者。謂不凈等五觀所治五法名隨煩惱。非五蓋也　言是故如是等者。謂相等三法一一皆有是苦非圣等五種過失　言又應于等者。謂由依心一境性等三種心故。能起六種行相。一一對治前三過患。此六種法皆離外道所立我見等立也　言或燈明等者。謂若修不凈等前之過患起時。應漸次修火光明等四種三昧也　言既取如是等者。謂修不凈觀者雖能取光明相住不凈觀。由串習力或凈相現時。復應了別青瘀等二十種故　言先于一境等者。謂于不凈等五觀之中。隨于一境能系心。能背凈等五種顛倒　言又于其中等者。謂于六相中能了知者。亂與不亂自然現前　言即于其中等者。謂若凈等顛倒起時不隨彼念　言眾善者。謂眾人中最端正男女等也　言即此眾善等者。此喻出阿含經及薩遮尼干子經。世尊固化憂陀近國。炎盛王請佛設眾伎樂已白世尊曰。我今設樂巨有諸余勝此樂不。世尊告曰。我都不聞。汝所作樂誰辨好惡。王曰。上來作樂親自見聞。何故不辨。世尊因資立斯喻也　言大等生者等。謂眾人雜類集會也　言由是能令等者。謂由正品為因故。于五位觀中貪心相續等六種果利而生故也　言正念者。止品也　言正知俱行者。觀品也。此中意顯。修五觀人一一觀中上要須止觀雙運方名善修　言無分別者即止品也　言有分別者。即觀品也　言于趣入時等者。此中意說。前者所觀青瘀等相從漸多名之為假。今此真相應觀所有自他青瘀從無始來不可知數故名真實　言又非修習等者。謂非一遍修青瘀等名觀成就。于一切時中不假功用任運能見不凈等相故名長時齊。此名為觀成相。故論文言齊爾所時等也　言眾相不顯現中等者。謂此品中凈等諸相皆不現故　言不令棄舍者。亦不舍于觀品故　言無相者。無色等十相也　言無分別者。無八種尋思也　言寂靜者。謂無五隨煩惱也　言光明俱心者。謂燈光明也　言照了俱心者。謂火光明也　言明凈俱心者。謂日光明也　言無闇光明者。謂月光明也　言修奢摩他等者。與上四文一一相含　言狹小者。謂觀一人等名為狹小也　言數數等者。與上四文一一相合　言于自所愛等者。謂于自所愛身中應當發起必死送至冢間已。便有青瘀等二十相漸次而生起故　言數數等者。與上青瘀等一一相合　言汝復應于等者。謂四無色蘊皆是苦無常無我故即名觀受等三法也　言無相者。謂依止品觀受心法無色等十相　言無分別者。謂無八種尋思故　言寂靜者。無五隨煩惱故　言無作用者。謂無造作我故　言無思慕者。謂無尋思過故　言無躁動者。謂色等不傾動故　言離燒惱者。無煩惱者　言寂滅樂者。謂證涅槃故　言行于所緣等者。謂色塵等不擾亂故　言四無色蘊等者。謂受相行識念念遷變故　言汝應于此等者。與上十文一一相合　言無亂者。謂若依蕃本不言無亂但云散亂也。此中意說。由觀受等三法散亂失乃能修于受等三法無常等觀名無散亂言謂汝等者。謂于受等三境界等隨緣轉者名不定地也　言過去盡滅者。受等皆是落謝法故　言失念者。若緣受等三法便失正念故　言心亂所生者。三法皆由亂心生故。諸相等三準前而說　言增上者。由受等三發生樂等三顛倒故　言汝應等者。與前諸文一一相合　言如是諸法等者。謂受等三法畢竟皆是誑幻所作等五種相故　言汝應等者。與上五句一一相合　言汝應于此等者。謂舍樂等所緣境也　言穢坐臥具者。謂男女交會處也　言恒常者。謂是有學所作　言畢竟所作者。是無學所作。此二皆有無間嚴重二種加行　言證得下劣等者。謂證有學果也　言廣大圓滿者。謂無學位也　言無罪樂者。謂出世間樂也　言欲樂者。謂欲界樂也　言有喜樂者。謂初靜慮樂也　言無喜樂者。謂第二靜慮已上至非非想樂也　言其中差別者。謂慈等四觀所有差別之相。如下一一解釋　言謂趣入時者。謂趣入慈觀時也　言四念住等者。謂受等三能壞樂等三種顛倒名壞緣也　言表相者。謂善惡是有表色也　言唯身念住者。謂于怨親等三種身而起念住也　言勝解作意者。謂假相作意也　言又我于彼等者。若于過去落謝有情不起慈者。不能蕩除藏識之中嗔恚種習　言無量甚過者。謂過去世中所有怨親等中起慈悲心過于前假相修也　言而非真實者。謂非不是真實之義是真實義故　言耶波尼殺曇分者梵語。此云因分不及也　言條如前說者。謂止品無散亂品觀品。此三門義此中應說。與不凈觀義無別故。故此不說也　言分別取相者。謂初修業人取于四倒流浪生死。取無倒相故得出離生死故　言生根本業者。謂生善不善等諸業因故　言若于自身等者。謂于自身觀苦空無常等也。下外身他身等同此所說　言余如前說者。謂依止品無散亂品觀品明緣起相。如前不凈觀所說　言日列者。謂極熱時時也　言炎熾者。謂時氣病也　言蔓莚者。謂無斷絕火也　言細分別者。謂前五界由粗顯故易可了知。此識界相是微細故要假行人細分別已方了其相　言是相已等者。謂應了知四大身中唯有識蘊種已種住自性能了境界無我也　言喉筒者。謂咽喉孔也。及脹胃也　言于十種等者。謂十種所造色。是以所依境故。從此分折能依之識也　言甚過于此者。謂此真相過彼假相。謂無限量故也　言一處分等者。謂一指節等中尚起無量微塵。豈況全身等也　言外風者。謂東西風也　言粗穴往來者。謂后口門出入息也　言風聚所隨者。謂諸毛孔來往諸風隨身轉故　言風聚所攝者。毛孔諸風屬彼外輪故　言風藏隱者。諸毛孔風難可見故　言無量風聚等者。如上所說三種風聚悉皆集在彼行人身故二立喻。故論文言如垢罪綿等也　言或于未死等者。謂入滅盡定人無出入息故　言遍于一切等者。謂依止品觀品無散品修數息觀時。觀無相等止品功德觀出入息新新非故等。如前不凈觀此中應說。義同故指前文故也　言安住熾然等者。謂修不凈等五觀之時。精進加行等熾然合修故　言恒常修作者。謂于國中無間修故　言畢境修作者。謂于果中畢竟修故　言由因力者。謂由止觀為因故能引強盛身心輕安也　言前相者。謂若五觀中可一欲成就時。于自頂上猶如石壓輕安相現前　言能障樂斷者。謂貪等煩惱能障樂修不凈等中斷行也　言風大偏增者。由五觀中輕安生者。行人身心如風。持行無有沉重也　言狀如充溢者。謂五觀能治之道所生輕安遍滿身中故。如囊中所置之物極充滿故。狀如溢出。如是之時行人身心有踴躍等也　言飾后者。謂由輕安勢力故。身心飾展不假加行　言漸次退滅者。謂前位之中踴躍等心是貪性故。此中亦皆除遣。故論文言寂靜行等也　言于瑜伽等者。謂從頂重輕安風增充溢已后。便得入于修五觀人數也　言色界定者。謂得無漏四靜慮中可一少分也　言得此作意等者。此中有問。初修業者既具頂重輕安風增充溢等四作意者有何相狀。故論答云得此作意等也　言謂已獲得色界所攝等者。謂色界無漏四定中得少分故也　言有力有能等者。謂于不凈五觀等之中有力有能故。能凈能除凈相等五種所治故　言諸行者。謂凈等五倒也　言雖少生起等者。如不凈觀能除可凈之境。慈愍等觀能治可增等境。當知亦爾　言不思慕者。謂不極思慕貪欲等境也　言不樂憂慮者。謂不樂于衣食等也。而生憂慮也　言俱行諸相者。謂不樂凈嗔等諸相也　言不極者。與下一一相合

瑜伽論第三十二卷手記竟　第三修行瑜伽處訖

言廣辨二定者。謂無相滅盡二定也　言五神通者。謂靜慮等八定果。謂初禪等八根本地也　言五神通者。謂靜慮　言生差別者。謂生初禪等一一不同故　言諸相者。謂離欲色二界欲也。此上七門依世道立果也　言觀察諸諦者。謂決擇分修行人也　言如實而通達者。此則是其見道位也　言廣分別于修者。謂此則是其修瑜伽論第三十三卷手記

　　第四得果瑜伽處初

　　　　談述　福慧隨聽


言廣辨二定者。謂無相滅盡二定也　言五神通者。謂初靜慮等八定之果即八定根本地也　言諸相者。謂離欲色二界欲也。此上七門依世道立果也　言觀察諸諦者。謂四決擇分修行人也　言如實而通者。此則是其見道位也　言廣分別于修者。此則是其修習位也　言究竟為其后者。此則是其無學位也　言少分樂斷者。謂初發心修七作意樂見修二惑人也　言彼初修　言一者等者。謂諸異生未斷見修二惑故　言二不具縛等者。謂諸有學已斷見惑分斷修惑故也　言如是乃至等者。謂從第二靜慮已上至無所有處故成六也　言又于靜慮等者。謂靜慮等八定為因而能引發無心滅盡二定及五神通果。故謂天眼等也　言若生者。謂前第六生差別門也　言若相者。謂前第七離欲相門也。此中不列第八觀察諸諦等余四門者。出世道因果攝故　言骨鎖者。此顯五欲猶如枯骨。雖食無味顯無厭足也　言凝血者。此顯多所共有義如市纏害眾比有分　言草炬火者。此顯惡行因義也。謂執草炬不棄者必燒其手　言一分炭火者。此顯增長愛欲也。若近火坑不能止渴　言毒蛇者。此顯智人所遠離義也　言夢所見者。此顯速趣消滅義也　言假借莊嚴具者。此顯依托眾緣義也　言如樹端者。此顯放逸危六地義也。謂受欲者必墮惡趣故　言如是等者。此八喻義如思所成地密意伽他中已廣說故　言如是諸欲等。一十六句中。前八句與前八喻一一相合。后八依無常等顯其欲過。如論應知　言此作意等者。謂由了相作意為因故生后勝解作意　言間雜者。謂間雜修聞思二法成了相作意也　言唯用修行者。此顯依修所成慧行相緣初靜慮所緣意也　言即此勝解等者。謂由初中后三勝解為因故成后遠離作意。故論文言最初生起等也　言俱行作意者。謂斷欲界粗相煩惱之時。與作意俱也。下五門皆取前前為因成后后法　言諸煩惱者。謂初靜慮中障礙現行也　言粗重者。謂無輕安性故也　言從是已后等者。謂由遠離作意故修七法為樂生因方成遠離。一愛樂于斷。二愛樂遠離。三于諸斷中見勝功德。四觸證少分。謂初證得離生樂故。五于時時間欣樂作意。六于時時間厭離作意。七為欲斷除初靜慮五蓋障。故論文言為欲除遣等也　言習近等者。謂初中后三心也。謂于初靜慮障中未能斷除諸種習故。見凈妙色等便起妄。故論文言不能舍等也　言諸行者。謂色等諸行也　言此由暫時等者。此中有難。如是初靜慮定斷欲界粗相者。為能頓斷久遠種子。為當但斷現行耶。故論答云此由暫時等也　言又于遠離等者。此中有問。七作意中何故但明遠離等四說有受樂之相。不說余三耶。答。為了相勝解觀察此三作意于散位說無定地故不能生樂　言無有間隙者。謂受終已來離生喜樂無間斷故　言五支者。一尋。二伺。三喜。四樂。五心一境性也　言住欲界等者。謂能對治欲界粗相及能修證初靜慮果故也。此中有問。七作意中何故但明　言了相作意等者。謂五欲應斷初靜慮應得　言能于所得等者。若不觀察者于未得中便起得相名增上慢也　言又若了相等者。謂此二法總能隨順厭離五欲及修對治故　言如是其等者。若依蕃本云。如是六種作意當知攝入四作意中。此中意說。除加行究竟果作意。余六皆是因位作意故攝入隨順等四法中也　言隨所在地等者。謂初靜慮也。初靜慮粗相。第二靜慮凈相明觀待義。余三道理準前應知　言如前應知者。如了相作意遍于初靜慮。勝解等六皆亦遍。故如前所說　言初靜慮者　言復次此中等者。若依蕃本。先標經句。后方解釋。此中間其樣經句。說者應知　言樣句者。經云。初靜慮者謂離欲惡不善法。有尋有伺離生喜樂。于初靜慮具足安住　言煩惱欲者。謂男女互相愛染也　言事欲者。謂貪財寶等也　言相應者離者。謂離五欲相應義也　言境界離者。謂五欲境也　言煩惱者。謂煩惱欲也　言欲者。謂事欲也　言由此為因者。謂由加行究竟作意為因故也　言由所修習者。謂于加行究竟果成辨故也　言得隨所樂者。謂出入等得自在故也　言艱難者。謂少治便能與定相應也　言梗澀者。梗為略也。謂不假功用故言其心盡夜能正者與隨順等三心一一相合　言隨所樂欲者。謂于欲界中定成就者能于七日方出其定　言復次于有尋等者。若依蕃本。此四靜慮一一皆先標其經句。后方解釋。謂大小乘經皆說言。第二靜慮者謂尋伺寂靜故。內等靜故。心一趣故。定生喜樂。于第二靜慮具足安住　言成此彼于等者。經云。言第三靜慮者。依此離欲安住于舍有正念正知有身樂受。諸圣宣說具足舍念及與正知。住身受樂依其無喜。第三靜慮具足安住。釋義如論　言喜者。是第二亂心也　言喜相違心者。謂舍受也　言色身者。前五色根也　言意者。意根也　言第三靜慮已上等者。此二門顯說諸因也　言下地者。第二靜慮已下也　言上地者。是第四靜慮已上也　言諸圣者。謂佛及圣弟子等。若于蕃本此中合有離喜及具足安住第三靜慮。釋義同前故譯者不出。說者應知　言復次等者。此中有難。何故第四靜慮之中契經但說樂斷不說對治耶。故論答云此中對治等也。謂斷樂對治與前斷尋伺及喜對治相似故。所以不說也。此中亦合先標經句。是故經云。言第四靜慮者。樂斷故。苦斷故。先憂喜沒。彼于爾時不苦不樂舍念清凈。于第四靜慮具足安住。釋義如下　言先所斷者。謂喜受憂受苦受也　言今所斷者。謂第四禪所斷樂受也　言今依此中等者。此中有問。若第四靜慮斷樂受者。何故經說第四靜慮亦斷苦喜憂三耶。故論答云今于此中等也。雖斷苦樂名為舍受。由先修于初二三靜慮時喜憂斷故。此中總說為第四斷也　言青黃赤白等者。謂欲色二界色也　言離欲者。謂厭色界欲也。若于蕃本亦應先標經句。經云。言空無邊處者。色相出過故。有對相滅沒故。種種相不作意故。入空無邊。于空無邊處具足安住　言眾多品類者。謂欲色界中青黃等皆因形顯和合故。能于無色作其障礙也　言由遠離等者。于色界中雖無飲食等。亦有宮殿衣服莊嚴具故。故云等相也　言復次若由等者。經云。言識無邊處者。超過一切空無邊處入識無邊。于識無識邊處具足安住　言復次從識無邊處等者。經云。言無所有。超過一切識無邊處無所有。于無所有處具足安住也。謂由厭于識無邊處為因故。于無所有處發起勝解　言或色者。色蘊也　言非色者。余四蘊也　言一切有者。謂前諸靜慮中有相無相非無相等所有相不可得故。故論文言非有相等也　言謂非如無等者。謂此二定一切心中無相定滅前六識。若滅盡定有其二種。若不還人入者滅第七識已下。若阿羅漢入者滅第八識　言蜜中者。如蜂等處于蜜中而難得。出世定亦爾。故蕃本云。其身相狀而沈于地也　言等者。謂無相定依四靜慮能入。若滅盡定依四無色定能入故也　言暫時止息等者。謂見想受二法惱亂身心故暫時止息也　言所緣者。謂想受二法也　言不念作意者。謂不念其想也　言有心位者。謂修了想相等六作意時。皆有第六意識故　言心不復轉者。謂第七加行究竟果位時也　言心心法滅者。謂第六意識已下心及所俱不行故　言根本者。謂已得四靜慮加行究竟果作意也　言了知依義者。謂五神通義理也　言了知依法者。謂了知五神通因果法也　言有時者。謂鈍根人于此生中修輕舉等十二相故。于后生中方能發起五種神通　言有分者。謂利根人此生中修便能發起五通相　言此想者。謂由輕舉于身發起輕舉勝解想故也。下九門義并同此也　言熟練者。謂帛練也　言廣說等者。謂如地水相作余風火相作變化勝解當知亦爾。故論文言廣說等也　言或以其身等者。謂由空界相成就相　言或于其地等者。此柔軟輕舉相成就故　言或于廣大等者。此由身心符順等成就故　言隨其所應者。已上四相一一相合。謂由攝受空界相勝解故。于諸墻壁等直過無礙。余皆準此　言一分者。謂從欲界至初靜慮中間唯有鬼神等造色不能障礙故　言謂由此等者。謂由隨念相成就故。能知自身從生至老所作事業粗相門中不失次第。于微細相不能憶念。謂是世道粗細皆能隨念。此顯宿住智通也　言又于種種等者。謂于五趣有情所有善不善等業能感善惡果作用之中。能明了知者。亦名光明相也　言常變色者。謂若嗔時觸誤他人面色有變故　言廣說乃至等者。謂諸有情隨其所有貪等諸行變異相者。名他心智通也　言變事通者。謂變地為水等也　言化事通者。謂于無中現有故也　言勝解者。謂變少為多等也　言無諍者。謂無諍三昧也。引發有情故　言愿智者。謂廣大行愿也。余文可見　言文圣等。此中雖說神境通。五神皆有差別　言皆能成辦者。謂前五相能成辦神境通。余五皆有成辦。如前所說　言間雜修。謂世出世道俱修故也　言若處者。于三品中空處識處合為下品。余二中上　言由彼諸天等者。此中有問。無四定為有處所為無處所。故論答云無有色形等也。雖無處所。但依作用空識等故在差別名也　言即于此中下品等者。謂此五品為因故證五凈居天也

瑜伽論第三十三卷手記竟瑜伽論第三十四卷手記

　　　　談述　福慧


言無常行者。謂內外諸行生滅故　言苦行者。謂逼迫性故　言空行者。違我見故　言無我行者。謂違我見故　言因引者。謂業煩惱是能生法故　言集行者。有多種故　言起引者。恒資產故　言緣行者。各別助故　言滅行者。諸蘊盡故　言靜行者。生老等三相息故　言妙行者。無眾患故　言離行者。脫眾災故　言道行者。通行義故　言如行者。契正理故　言行行者。正趣向故　言出行者。能永超故　言長時安住者。謂劫末壞已來也　言七日經者。謂小乘經名也。彼經廣說三界壞時。七日頓現故也　言不背者。謂現見不隱義　言不由他緣者。謂現量故不用他人指示而見也　言諸光明者。謂日光明等也　言一分位等者。謂八位變異也　言雜染者。謂貪等諸煩惱變異故　言謂緣樂受等者。謂于三受明變異也　言又有會者等者。謂依煩惱立變異也　言如是眼識等者。謂于六識明變異也　言或人所作者。謂怨家人等而損害故　言余如前說者。謂征答所以二門如前分位所作門同也　言醴水者。謂甘美水。其水如酒能益老病也　言殉利者。謂求營等也　言余如前說者。謂征答同前說故也　言彼諸色行等者。謂內外緣生諸行雖不假因緣自然而有。滅壞無常其性微細現量不見。要假比量方乃得見。是故第三比量明也　成立生滅義中　言謂彼諸行要有剎那等者。謂諸外道執微塵勝性等是常住義。及內法中一類小乘執內外諸行三剎那六剎那等常安住。謂破如是邪辟諸執。故論文云謂彼諸行等也　言非如是住者。謂內外緣生實。若從于微塵勝性等言非如也　而生起者。體是常故則無前后。變異生滅而可得故　言生已不待滅壞因緣等者。謂內外緣生諸行。生起之時假因托緣方得生起。滅壞之時不假因緣自然滅盡。如有世人以石擲空即假人力。石墮之時不假人功任運墮落。此中道理亦復如是　等難中　言如是所有變異因緣等者。此中有難。若內外緣生諸行滅盡之時無有因者。如前所說八種變異因緣豈不具其滅壞因耶。故論答云如是所有等也。此中意說。如前所立八種變異是內外緣生變異生起因緣非是滅壞因也。如錘破瓶是碎壞因非滅微塵因。此中道理亦復如是　言俱滅壞者。謂內外緣生因之與緣俱滅壞已。然后不相似行方乃生超。是故八種變異因緣是生起因非是滅因。若是滅因者。如盛年相狀滅時者之相狀不合得有。何故得有。是故當知八種變異是生起因非滅因也　言或有諸行等者。此是立之辭。難之意者。雖八種變異因緣是內外緣生諸行生起之因非滅壞因者。此非遍義。何以故。世有一分有為諸行與因俱滅非是生起。如火煎水。焚燒器世與因俱滅非生起故　言彼亦因緣等者。謂破前成因喻也。此中意顯。火之功用德能煎水。焚燒器世無其盡水等功。是故汝言一分有為與因俱滅不應道理。是故論云不由其火等也　言他世者。謂過未二世也　言如是一切者。謂上好惡等七種差別也　言先有等者。謂因滅果生同剎那故。若自在先者即因義不成也　言三增上者。謂初凈信是圣教量。余二現量比量。如論應知　言為者。謂與下四文一一相合　言退失者。亦與下四文一一相合。謂退失主性等也　言惡作加行者。謂不好藏護也　言法性者。謂變異等三行法爾道理必成假故。譬如擲石于空必當墮落。此中道理亦復如是　言不意行等者。謂苦受順入諸苦蘊取入苦行故。故下文云順苦諸蘊等也　言不安穩行者。謂行苦不安穩故也　言有漏有取等者。謂能依非苦非樂受也　言順非苦樂等者。謂受所依處也　言唯有其見者。謂唯有斷常等見無我人等也　言自相者。謂地水等各各自相也　言愛能引苦等者。謂業煩惱為因故能引三界苦果故也。下三文皆以業煩惱立也　言能攝受者。謂愛能受諸苦種子故　言招引者。謂因集緣起四法皆能招苦果五趣中也　言取因者。謂三愛也　言招集者。謂取緣三界有也　言上首者。謂生也　言生為緣者。謂由生故有老死等也　言謂正了知等者。謂愛名煩惱隨眠也　言所依者。謂五趣蘊也。此愛隨眠與五趣蘊為所依故。招集當來起緣法故。煩惱隨眠是能成因。集起緣三是所成法　言所生纏者。謂下所說后有愛等三種也。此三種纏從前煩惱隨眠之所生故。故云彼所生也　言三種者。即前煩惱隨眠及三種愛也　言所知境者。謂苦集滅諦也。由正見等故能通尋求生死涅槃過患功德故　言四門者。謂道如行出。皆由正見等遠離故能得隨轉　言比度者　言不同分者。謂上二界也　言比度者。謂欲界苦諦下無常與五行而觀苦。上二界無變異無常及別離無常。合會無常一分通上界。但有滅壞無常。及法性無常一分外十六種無常及內十五種無常上界亦無。三苦行相中上界但有不安穩行苦也。空無我相同于欲界。集諦中上界無嗔。余準欲界。滅道二行相亦準欲界而比度之　言謂彼所有等者。謂苦集二諦遍上界故　言一切種者。上界亦有不動行種　言一切時者。謂三世時也　言如是法者。即苦集法也　言如是理者。謂苦集因果理也　言如是住者。謂苦集二諦是染性故　言所有道者。八圣道中上界無正命正業。余同欲界　言若觀行者等者。謂于欲界十六觀行得決定故　言復于諸諦等者。謂于上二界諸諦中起勝解也　言所說法者。謂前無常等七種無邊際法也　言更無有余等者。謂圣道未現前已表更無有法而能息滅生死作方便也　言復于如是等者。謂勝解作意行者能于三有四生之中深厭怖故。即苦集二諦也　言及于等者。即滅道二諦也　言隨喜一行者。謂滅道二諦各四行中隨于一中心愿樂故　言彼于長夜等者。謂從無始時來資長積集五塵種子故。雖樂涅槃心有退轉　言作是思非等者。即是我慢也　言當復流轉者。若不對治當更流轉。由我對治故更不流轉。如是等十二種法唯我所有。余皆無者是名我慢長也　言以慧通達者。謂苦類等智也　言外所知境者。謂五及十二種我慢也　言隨所生起等者。若彼行人觀上界四諦時。如前所說障礙諸法隨有生起。由對治力尋便謝滅。對治之心無間生起　言第二法者。謂有二種。一蘊法。二我法舍故　言妙慧者。謂能觀十六行相之慧也　言正智得生者。謂類智得生也　言妙是行等者。謂三界四諦下共有八忍。勝解作意行者證得下品八忍三昧之時。以三昧力發生人空無分別智。焚燒無始煩惱業薪。智火耎相初現前故名耎位也。頂忍二位依中上忍隨應說之。此中不立八智者。八智是無間道是因位故。此中不別。八忍是解脫道是果位故。此中明也　言能緣者。謂人空智也　言所緣者。謂四諦十六行相　言觀心所有加行者。謂四諦十六行相有分別影像也　言住無加行者。謂四諦十六行無分別影像也　言非滅者。業煩惱種猶未斷故　言而非無緣者。謂有無分別奢摩他影像現前故　言非美睡眠等者。謂彼行者住無間定時。非周蜜蜂三昧惛醉。唯有分明智觀雙運道現前故　言從此無間等者。謂世第一法無間生起遠離作意也　言起內作意者。謂遠離作意也　言如其次第者。謂先觀欲界。次觀上二界十六行相也　言現見等者。謂欲界四諦也　言非現見者。謂上二界也　言無分別者。謂十六行相無分別影像也　言決定智者。謂現見智也　言此永斷故等者。若于世道中離欲界九品惑盡者。今于此中入諦現觀得不還果　言彼以前說等者。謂如前說于世道中離欲之人有十二種。如前第七門說相狀。此亦如是。若爾與世道離欲有何差別。故論答云然于此中等也。謂世道者雖生色界。從彼涅槃還生欲界。若出世道從彼涅槃便取無學。不復還來生于欲界。有此差別也　言若先倍離等者。謂欲界九品惑中斷前六品故為位也　言能知智者。謂能緣人空之智與所緣十六行相和合相對故也　言此亦成就等者。雖世道中有十二種相狀。此亦有十八種相狀。超世道故也　言雖法智者。謂了人空智　言非斷智者。謂預流人離斷見道智也　言非常智者。謂預流人離常見也　言得緣生智者。謂了緣生橫如串化無實我也　言唯自法見等者。謂四諦法隨次配釋　言四證凈者。即四凈也。謂三寶及圣所愛惑無礙也　言第八有者。謂預流人極鈍根者唯有七生并證無學故無第八也　言如所得道者。謂四諦十六行相也　言然有差別者。謂預流人若起煩惱。由上中下三品對治方能除遣。此一來人若由失念煩惱起時。微劣對治便能除遣。故差別也　言上品者。謂于上上五欲境界中起微劣貪也。若初果已前人于下品境界中便起下品貪等。此亦是其差別之相也　言一切道者。謂一來乃至無學向一切皆由攝樂遠離加行究竟三作意故。于所得道而正修習　言謂由定地等者。謂出世道所起之智是有為故。故所修善亦名有為　言增長者。初心也。言無間者。中心也　言殷重者。后心也。由此三心令所修習所有善法而會合故　言殊勝善法者。謂三解六神通皆由修習二十賢善定之所得故○言安住如前者。謂安住等九種行如修所瑜伽處已說也　言修亦如前等者。謂有四種修相亦修瑜伽處說也　言盡智者。無間道　言無生智者。謂解脫道也　言彼于爾時等者。謂證金剛喻定時也　言證自在義者。謂如諸佛證自義故　言空住等者。謂空解解門等隨次配之　言慈悲等者。謂于世道修作梵住因故　言關鍵者。謂由業煩惱關鍵故。令諸有情不能趣入。涅槃云城　言深坑者。謂生死深坑也　言伊師迦去此云籬[竺-二+(狦-(狂-王))]。謂三界業煩惱也　言高慢者。謂我慢也　言五支者。謂殺等五也　言六支者。謂密護根門等也。如前所說　言四所依者。謂依智不依識。依義不依語。依了義經不依不了義經。依法不依人　言身行倚息者。謂與輕安相應也　言已親近者。謂與圣道相應也　言無上丈夫者。謂小乘中佛是羅漢故名無上也　言其心等者。謂羅漢心猶如虛空及凈水等。所有香嗅不能傾動故。蕃本云。其心如空。假使涂其栴檀及與斧鑿。于此二中其心平等。余文可見　言此中都無者。如生死無有流轉。于涅槃中亦不貪著　言猶如等者。謂一切法皆依名句文建立。彼四果皆依種姓等四瑜伽建立。故喻名句等也　言獨覺地者。謂種姓發心修行得果四瑜伽處與聲聞同。何故此中列五相耶。答。謂謂住及行并是得瑜伽處故與上無別　言不愛憒鬧者。謂修自利行也　言樂寂靜者。謂不樂利他也　言依說正法及于少思務者。與自利及不利他隨次相合　言希愿無師者。由慢行故也　言無敵者。由中根故也。謂獨成菩提時無諸天魔為怨敵故也　言經百劫者。謂于百大卻中一一皆值諸佛出世修六善巧故　言親近乘事者。初心也　言成熟相續及專心者。中后心也　言順決擇等者。此中有問。四決擇分合有四種。何故此中但說三耶。答。由世第一與證現觀預流之果極鄰近故。此未證得　言得沙門果者。謂第二第三果也　言復有一類等者。百劫修道同前所說　言復有類等者。謂利根故頓證無學。此由中下故漸證無學。故論文言或證法現觀等也　言麟角喻者。此顯獨一無侶義也　后言部行喻者。此顯有部儻義。謂一類修獨覺者猶如群鳥。而修習故方證果故也。此位獨覺修之時。樂與眾人雜住修故。得果之時或十或百乃至千萬一時出現。于虛空中現十八變化利有情也　言樂甚深者。謂樂觀順流逆流也　言樂觀察者。謂觀緣起緣性也　言安住等者。謂樂三解脫門也　言獨勝者。謂即獨覺也　言所余等者。住雖有異。所觀之相與前無別故　言謂一切等者。謂三種獨覺入村邑時。一善護身威儀濟正護惡剎等。二善護余根等不隨色等故。三善護意根謂住正念故　言下劣等者。謂外道等下劣有情邊若不廣說現神變必不發心。施衣食等。彼由施故于現世中獲大果報

瑜伽論第三十四卷手記竟