　　No. 2834

大乘無生方便門

第一總彰佛體。第二開智慧門。第三顯示不思議法。第四明諸法正性。第五自然無礙解脫道　各各胡跪合掌當教令發四弘誓愿　眾生無邊誓愿度。煩惱無邊誓愿斷。法門無盡誓愿學。無上佛道誓愿證　次請十方諸佛為和尚等　次請三世諸佛菩薩等　次教受三歸　次問五能　一者汝從今日乃至菩提能舍一切惡知識不(能)二者親近善知識不(能)三能坐持禁戒乃至命終不犯戒不(能)四能讀誦大乘經問甚深義不(能)五能見苦眾生隨力能救護不(能)　次各稱已名懺悔罪言過去未來及現在身口意業十惡罪。我今至心盡懺悔。愿罪除滅永不起五逆罪障重罪(準前)譬如明珠沒濁水中以珠力故水即澄。清佛性威德亦復如是。煩惱濁水皆得清凈。汝等懺悔竟三業清凈。如凈琉璃內外明徹。堪受凈戒菩薩戒。是持心戒。以佛性為戒。性心瞥起即違佛性。是破菩薩戒。護持心不起即順佛性。是持菩薩戒(三說)次各令結跏趺坐　同佛子心湛然不動是沒　言凈　佛子諸佛如來有入道大方便。一念凈心頓超佛地　和擊木一時念佛　和言。一切相總不得取□以金剛經云。凡所有相皆是虛妄。看心若凈名凈心地。莫卷縮身心舒展身心。放曠遠看平等盡虛空看　和問言。見何物　子云。一物不見　和。看凈細細看。即用凈心眼無邊無涯除遠看　和言。問無障礙看　和問見何物　答。一物不見和向前遠看。向后遠看。四維上下一時平等看。盡虛空看。長用凈心眼看。莫間斷亦不限多少看。使得者然身心調用無障礙　和言。三六是何　子云　是佛身心得離念。不見心心如心得解脫。不見身色如身解脫。如是長時無斷用(入言)虛空無一物。清凈無有相。常令不間斷。從此永離障。眼根清凈。眼根離障。耳根清凈。耳離根障。如是乃至六根清凈。六根離障。一切無礙是即解脫。不見六根相。清凈無有相。常不間斷。即是佛。是沒是佛。佛心清凈離有離無。身心不起常守真心是沒是真如。心不起心真如。色不起色真如。心真如故心解脫。色真如故色解脫。心色俱離即無一物。是大菩提樹　佛是西國梵語。此地往翻名為覺。所言覺□為心體離念。離念相者。等虛空界無所不遍。法界一相即是如來平等法身。于此法身說名本覺。覺心初起心無初相。遠離微細念。了見心性。性常住名究竟覺。佛是西國梵語。此地往翻名為覺。所言覺義者心體離念離念是佛義覺義。略釋佛義。具含三義亦名印心方便　問。是沒是三義。自覺覺他覺滿離心。自覺不緣五根。離色覺他。不緣五塵。心色俱離覺行圓滿。即是如來平等法身。離念相者。等虛空界無所不遍　問。是沒是等虛空界無所不遍。是沒是遍不遍　答。虛空無心。離念無心。無心則等虛空無所不遍。有念即不遍。離念即遍。法界一相則是如來平等法身　問。是沒是法界。意知是法。界是十八界。眼見意知念起多想生隔障不通。是染法界是眾生界。是沒是凈法界。眼見意知離念即無隔障。是凈法界是佛界。是沒是佛界。法界一相意知處。是法是法界。眼見色。耳聞聲。鼻覺香。舌知味。身覺觸。意知法。意通知上五種法。若心起同緣。即是染法界是眾生界。若不起心同緣。即是凈法界是佛界。法界一相。于十八界中有二。一染一凈。先染后凈。眼見色。意識同緣知。眼等五根依塵。五處起染即一切處染一切處染即是染法界是眾生界　問。是沒是諍法界。凈法界者。于離念中眼見色不分別。即于眼處得解脫。余四亦同。五處解脫一切處解脫。一切處解脫即一切處凈。即是凈法界是佛界。離念相者。等虛空界無所不遍。屬自法界一相屬他　問。是沒是如來義　答。離心心如。離色色如。心色俱如。即是覺滿。覺滿即是如來。又意根不起心如。五根不起色如。心色如如不隨境起。即是如來平等法身。于此法身說名本覺。覺心初起心無初相。遠離微細念了見心性。性常住名究竟。是法身　問。是沒是報身佛。知六根本不動覺性頓圓光明遍照。是報身佛。是沒是法身佛。為因中修戒定慧。破得身中無明重疊厚障。成就智慧大光明。是法身佛。是沒是化身佛。猶心離念境塵清凈。知見無礙。圓應十方。是化身佛。體用分明。離念名體。見聞覺知是用。寂而常用。用而常寂。即用即寂。離相名寂。寂照照寂。寂照者。因性起相。照寂者。攝相歸性。舒則彌淪法界。卷則總在于毛端。吐納分明神用自在(征)身心既空　誰吐誰納。身心空無吐納。即與無為合。啟無為達實相。身心空善回向。回向菩提證真常樂。常對境界心無所著。身心兩法染凈。依有念無量恒沙煩惱。依離念無量恒沙功德。依恒沙功德是凈。依是沒是法身體。是沒是依身心。離念是法身。由離念故轉無量恒沙生滅。成無量恒沙功德。恒沙功德依離念住是依。是沒是聚義。無間修行任持功德不散是聚。聚諸功德充滿法身。猶離念故萬境皆真(已上第一了)　第二　和尚打木問言。聞聲不　聞不動此不動。是從定發慧方便。是開慧門。聞是慧。此方便非但能發慧。亦能正定。是開智門。即得智。是名開智慧門。若不得此方便。正即落邪定。貪著禪味墮二乘。涅槃已得此方便正定。即得圓寂是大涅槃。智用是知慧用。是名是名開佛知見。知見即是菩提　問是沒是不動　答心不動心不動是定是智是理。耳根不動是色是事是慧。此不動是從定發慧方便。開慧門　問。是沒是慧門。耳根是慧門。作沒生開慧門。聞聲耳根不動。是開慧門。是沒是慧聞是慧。五根總是慧門。非但能發慧亦能正定。是開智門　問。是沒是智門。意根為智門。作沒生開智門。意根不動是開智門。作沒生轉意成智即得智。是名開智慧門。與汝開智慧門竟。有力度眾生。身體及手足寂然安不動。八風吹不動　問。是沒是八風。八風者利衰毀譽稱譏苦樂　答。四個是違。四個是順　問。于此違順作沒生　答。心不動。不動是佛。須彌山迥超生死海。逍遙出三界。如其所得法定慧力莊嚴。以此度眾生。自證無上道　問。有幾種人開得智慧門　答。有三種人。是誰凡夫二乘菩薩。凡夫有聲即聞無聲。聲落謝不聞。二乘有聲無聲。聲落謝不聞。不聞。菩薩有聲無聲。聲落謝常聞　問。三人一種開得智慧一門。緣何沒。二乘人貪著禪味墮二乘涅槃。二乘人開得慧一門。是慧于耳根邊證得聞慧。昔所不聞而今得聞。聞已心生歡喜。歡喜即動。畏動執不動。滅六識證空寂。涅槃有聲無聲。聲落謝不聞。不聞貪著禪味。墮二乘涅槃。菩薩開得慧門。聞是慧于耳根邊證得聞慧。知六根本來不動有聲無聲。聲落謝。常聞常順不動修行。以得此方便正定即得圓寂是大涅槃。涅槃經云。不聞聞不聞不聞聞聞　問。是沒是不聞聞。昔所不聞而今得聞。是不聞聞　是沒是不聞。不聞聞已心生歡喜。歡喜即動。畏動執不動。滅六識證空寂。涅槃有聲無聲。聲落謝不聞不聞是不聞不聞。是沒是聞。已心生歡喜。歡喜即動。畏動執不動。滅六識證空寂涅槃有聲無聲。聲落謝不聞不聞是不聞不聞。是沒是聞不聞。二乘人出定。即聞在定不聞。二乘人在定無慧。不能說法亦不能度眾生。出定心散。說法無定。水潤名干慧。定是聞不聞。是沒是聞聞凡夫亦有聞。聞菩薩亦有聞。聞凡夫聞聞即動動同塵菩薩聞聞不動不同塵。和光不同塵娑婆世界釋迦如來以音聲為佛事。耳根為慧門。光明世界燈明如來以光明為佛事。眼根為慧門。香積世界香積如來以眾香為佛事。鼻根為慧門。甘露世界甘露如來以甘露味為佛事。舌根為慧門。眾花世界花光如來以眾花為佛事　身根為慧門。妙慧世界法明如來以知一切法不動為佛事。意根為慧門。此方便非但能發慧亦能正定　問。是沒是邪定正定。二乘人滅六識證空寂涅槃。是邪定　菩薩知六根本來不動有聲無聲。聲落謝常聞。是正定　問。誰能開得智慧門。善知識能開。因聞善知識語。悟得六根本來不動有聲無聲聲落謝。常聞常順不動修行。是名外善知識能開智慧門　問。是沒是內善知識　答。智慧是知是智識是慧轉意成智是開智門。即得智是名內善知識。能開智慧門。是沒是邪定正定。二乘人有定無慧名邪。菩薩有定有慧名正　問。是沒是大小涅槃。西國梵語。此地往翻名圓寂。是沒是圓寂智慧俱寂(是大涅槃)菩提是西國梵語。此地往翻名為知。知見見是智慧寂用。菩提是涅槃寂用。知見是用。智慧是體。菩提是用。涅槃是體(體用分明)經云。菩提不可以心身得寂滅。是菩提滅諸相故　問。是沒是身心不得　答。心不動離念不起。菩提不可以心得。色不動離念不起菩提不可身得。身心俱不動即寂滅。是菩提滅諸相故。又身心俱離念。即是圓滿菩提　問。不會是菩提。諸入不會故。是身心不可得。答。六根不動諸入不會。即是圓滿菩提。又根塵不染。則一切處不會　又問。障是菩提。障諸愿故　答。六根不動諸愿不生。即是圓滿菩提　問。入得澡灌否　答。正用心時不見有入不見有出。見入亦是動。有亦是動。見不入亦是動。無入無不入是不動　問。是沒是無聞為根本。見聞覺知為后得　問。緣沒喚無聞為根本　由先證離身心相為根本。知見自在不染六塵見聞覺知為后得。以先證為根本。若不以證為先所有。知見則隨染　問。今日見聞覺知熾然。于六塵中得自在。緣阿沒由先證離身心。身相為根本。知見自在即不染六塵。明知知見自在于證后得為諸后得智。根本后得處處分明處處解脫處處修行。眼見色心不起是根本智。見自在是后得智。耳聞聲心不起是根本智。聞自在是后得智。鼻覺香心不起是根本智。覺自在是后得智。舌覺味心不起是根本智。覺自在是后得智。自覺身心不起是根本智。覺自在是后得智。意知法心不起是根本智。知自在是后得智。根根不起塵凈。根根不起塵耶　問。維摩經云。無方便慧縛二乘人。在定不聞出定即聞。在定無慧不能說法亦不能度眾生。出定心散說法無定水潤名干慧定。是名無方便慧縛。是沒是有方便慧解。菩薩知六根本來不動。有聲無聲聲落謝。常聞常順不動修行。以得此方便正定即得圓寂。是大涅槃是名有方便慧解。無慧方便縛。有慧方便解　問。是沒是方便。不動是方便。何物不動心不動　答。得心住不動亦是動。遺教經云。一切世間動不動法皆成敗壞不安之相。歡喜即動。于畏動報不動。滅六識證空寂涅槃。有聲無聲。聲落謝不聞。貪著禪味。墮二乘涅槃。是名無慧方便縛。是沒是有慧方便解。菩薩不貪涅槃。了見聞覺知心動。是名有慧方便解。何謂無方便慧縛。菩薩不以愛見心莊嚴佛土成就眾生。于空無相無作法中而自調伏。是名無方便慧縛。何謂有方便慧解。菩薩不以愛見心莊嚴佛土。于空無相無作法中而自調伏。是名有方便慧解。無慧方便縛。愛愛涅槃見見諸佛土。證得六根為佛土。不動為莊嚴。證得六根不動。了貪嗔癡性空。見取空為證厭生死住涅槃。是名無慧方便縛。有慧方便解。菩薩已愛見心愛愛涅槃見。清凈六根為佛土。不動為莊嚴。證得六根不動了貪嗔癡性空。見空不取空為證。不厭生死不住涅槃。是名有慧方便解。無方便慧縛。謂菩薩住諸貪欲嗔恚邪見等諸煩惱。而植種得本。證得六根不動。了貪嗔癡性空。見空取空為證。厭生死住涅槃。是菩薩貪欲嗔恚邪見等諸煩惱而殖眾德本。有聲無聲聲落謝不聞。不聞是名無方便慧縛。有方便慧解。謂菩薩離諸貪欲嗔恚邪見等諸煩惱而殖眾得本。證得六根不動。了貪嗔癡性空。見空不取空為證。不厭生死不住涅槃。是菩薩即離諸貪欲嗔恚邪見等諸煩惱。而殖眾德本。回向阿耨多羅三藐三菩提。有聲無聲聲落謝常聞。是名有方便惠解。又復觀身。身不離病。是病是身。非新非故。因在過去四大非新。現在五蔭非故。身心不起。斷無漏因。當得涅槃具足果。非因果法。是諸佛之本原處世界是沒處心是處。五陰為世界。心處于世界。如虛空虛空是心。心如是智。如蓮華。蓮華是色。色如是惠。智慧清凈超彼五根。是超于彼稽是敬禮是順。常順智惠修行是無上尊　妙法蓮華經　是沒是妙法心。是妙法蓮華是色心。如是智色如是惠是智慧經　大方廣佛華嚴經　大方廣是心。華嚴是色。心如是智。色如是惠。是智慧經　金剛經　金是心。剛是色。心如是智。色如是惠。是智惠經　妙法蓮華　是沒是妙法。定惠是妙法。蓮華是喻。猶有定惠。于世間不染世間。明知定惠即是妙法。蓮華雜處于水。不被水之所染。見聞覺知自在用不被六塵所染。如蓮華開敷香結人天之所愛敬。所以舉之為喻。未得定惠者令得定惠。開方便門示真實相。六根不動等開方便門。定惠是真實相。由有定惠藏諸功德法相圓滿藏無漏法等是法華經藏凡夫二乘所不能到。天魔外道不能壞。深故幽遠。無人能到。凡夫二乘所不能到名深。天魔外道不能壞名故。謂諸菩薩說大乘經名無量義。教菩薩法佛所護念　問。是沒是大乘經。智慧是大乘經。亦名法華經。是沒是無量義。順一實相性義。教菩薩法。教菩薩定惠法。佛所護念護本來離念佛。說此經已結跏趺。表身心不動。身不動色如是惠。心不動心如是智。三是正昧。是心正心。修行順一實相性義。是名入于無量義處三昧。表身心不動。爾時世尊從三昧安詳而起。告舍利弗。諸佛智慧甚深無量　問。是沒是智甚深。如來智海無底名甚深。惠能超六塵外故稱無量。其智慧門難解難入。一切聲聞辟支佛所不能知。二乘人心有生滅難解。聲聞人心有思執動遙難入。菩薩無執無動遙易解易入　問。五位聲聞不能測佛智。盡思共度量亦復不能知　問。緣阿沒不知　答。有思求心不能知。作沒生即得知。無思求心即得知　問。將思求何用　答。將思意中轉思成智。又告舍利弗。無漏不思議甚深微妙法。我今已具得。唯我知是相。十方佛亦然。止止不須說。我法妙難思。諸增上慢者聞必不敬信。是增上慢　無所得法。是上法增加有所得心。慢他上法是增上慢　問。是沒是慢　答。乖理越慢。乖是沒。理乖無所得證理。上法無得。二乘人增得。上法無證。二乘人增證。增得增證即是乖理。上法無得無證無得無證。即離增上慢。檀波羅蜜是梵語。此地往翻名布施。自身布施見他不布施。是則慢他上法。不見有布施。不見有不布施。二相平等。慢則不生。從此檀上得離增上慢。是名上品波羅蜜。尸波羅蜜是梵語。此地往翻名戒。自身持戒見他破戒。是則慢他上法。不見有持戒。不見有破戒二相平等。慢則不生從此戒上得離增上慢。是名上品波羅蜜。羼提波羅蜜是梵語。此地往翻名忍辱。自身忍辱見他嗔恚則生慢他上法。不見有忍辱。不見有嗔恚。二相平等。慢則不生。從此忍上得離增上慢。是名忍辱波羅蜜。毗梨耶波羅蜜是梵語。此地往翻名精進。自身精進見他懈怠。是則慢他上法。不見有精進。不見有懈怠。二相平等。慢則不生。從此進上得離增上慢。是名上品波羅蜜。禪波羅蜜是梵語。此地往翻名禪定自身禪定見他散亂。是則慢他上法。不見有禪定。不見有散亂。二相平等。慢則不生。從此禪定上得離增上慢。是名上品波羅蜜。波若波羅蜜是梵語。此地往翻名智慧。見自身有智慧見他愚癡無智慧。是則慢他上法。不見有智慧。不見有愚癡。二相平等慢則不生。從此惠上得離增上慢。是名上品波若波羅蜜。見自身端政。見他丑漏。是則慢他上法。不見有端政。不見有丑漏。二相平等。慢則不生。從此色上得離增上慢是佛色。見自身有勢力。見他無勢力。是則慢他上法。不見有勢力。不見無勢力。二相平等。慢則不生。從此力上得離增上慢。是佛力。諸佛世尊為一大事因緣出現于世。是沒是因。是沒是緣　答。知為因見為緣則此因緣為一大事緣。阿沒知為因緣。阿沒見為緣因。心知緣眼見。因心知知是沒。緣眼見見是沒。知知則知知則知心不起見則見色本空　問。是沒是出現于世。五陰為世。了空即出現于世。如來王宮生雙樹滅。即是出現于世。是出現諸佛世尊來為眾生開佛知見　問。聞聲否　答。聞聞作沒。生聞聲不動。不動是開。開是門示合下為悟。無間修行是入開示。屬佛悟入屬修行人。阿沒處開。阿沒處示。無明五陰中開。無明五陰中示。耳根是色。受想行識是心耳根。是五陰聞聲不動。開得五陰空。開得佛知見。學人耳根聆聆屬聽。有聲音指領悟分明。證入修行取無為道。不動是開佛知見　學人耳根聆聆囑聽是等佛知見。有聞音指領悟分明。是悟佛知見。證入修行取無為道。是入佛知見。佛說般若波羅蜜即非般若波羅蜜。是名般若波羅蜜。般若波羅蜜是三世諸佛國說。以不動故即非世人執地。般若波羅蜜是名無地般若波羅蜜。不執相是智。無相是惠。佛說微塵眾即非微塵眾是名微塵眾。是三世諸佛國以不動故。即非世人執微塵眾。是名無相微塵眾。不執相是智。無相是惠。佛說。燈即非燈。是名燈。以不動故。即非世人執相燈。是名無相燈。不執相是智。無相是惠(第二了)

維摩詰言。唯舍利弗聞諸佛菩薩有解脫名不可思議　問。是沒是不思不議　答。心不思口不議心。不思心如心離系縛。心得解脫。口不議色。如色離系縛。色得解脫。心色俱離系縛。是名不可思議解脫。若菩薩住是解脫者。已須彌之高廣納于芥子中。無所增減。須彌山王本相如故　問。是沒是須彌納芥子中無所增減　答。須彌是色。芥子亦是色。心不思心。如須彌芥子俱是色如。同一如相無所增減。須彌山王本相如故。唯應度者乃見。須彌入芥子中無所增減須彌山王本相如故(作沒生)答。須彌不減芥子不相如。所無增減。是名須彌山王本相如故。如四天王刀利諸天不覺不知已之所入。于此眾生亦無所嬈　問。四天王依是沒住　答。依須彌山住　緣阿沒不覺不知　答。緣有思議不覺不知。作沒生則得知。無思則得知。是沒是唯應度者。已不思議度過思議作沒生。乃見須彌入芥子。心不思則不見須彌芥子大小相。亦不見有入不見有不入。作如是見。乃名真見。無思則無相。無相則無入無不入。此為驚怖聲聞除其心量。聲聞未悟。則見有須彌芥子大小相。聲聞已悟了。見須彌芥子本性空。則何入何不入。是名乃見須彌入芥子中。是名不思議解脫法門　問。是沒是住不可思議解脫法門。起心思議是縛不得解脫。不起心思議則離系縛即得解脫。心不思心如是智。口不議色如是惠。是名不思議智慧解脫法門。又以四大海水入于毛孔。不嬈魚鱉黿陀水性之屬。而彼大海本相如故。諸龍鬼神阿修羅等不覺不知已之所入。于此眾生亦無所嬈。作沒生四大海水入一毛孔不嬈　答。大海是色。毛孔亦是色。心不思心。如海水毛孔俱是色如。同一如相即不嬈魚鱉黿陀水性之屬。而彼大海本相如故。是沒是本相如故　答。海水不減毛孔不增。如所無增減。是名本相如故。諸龍鬼神等作沒生住　答。依海住。緣阿沒不覺不知。答。緣有思議則不覺不知。作沒生即得知無思即得知。于此眾生亦無所嬈。同一如相眾生如海水毛孔。亦自如于此眾生亦無所嬈。又舍利弗住不可思議解脫。菩薩斷取三千大千世界貪是大千。嗔是中千。癡是小千。此來為有思議。即有貪嗔癡結集生死輪回六道。如陶家輪著右掌中。擲過恒河沙世界。是沒是右　答。右為用也。用不思議斷貪嗔癡轉入如。擲過恒河沙世界之外。恒河沙是煩惱。超過煩惱即是擲過恒河沙世界之外。其中眾生不覺不如已之所往。緣阿沒不覺不知。緣有思議不覺不知。又復還本處。是沒是本處　答。不思議是本處。都不使人有往來相。是沒是往來相　答。起心思議即有往來相。不起心思議即無往來相。而此世界本相如故。是沒是本相如故。答。六根本來如是名本相如故。又舍利弗。或有眾生樂久住世而不度者。菩薩即演七日以為一劫令彼眾生為之一劫。或有眾生不樂久住而可度者。菩薩即從一劫以為七日令彼眾生為之七日。凡夫樂久住世欲得長。即演七日以為一劫。二乘人不樂久住欲得短促。一劫以為七日。起心思即有演長短。不起心即無演長短。又二乘凡夫為有思即有演長短。菩薩無思即無演長短□□□□□□思益經。梵天菩薩問望明言。云何是諸法正性。望明言□□□□□□□法正性。是沒是自性。四大五蘊各有自性。自性從阿沒處□□□□□□□□□是真性　心理湛然清凈是真性色緣眼識是□□□□□□□□□□問。是沒是離自性。離欲際通將來　答。耳□□□□□□□□□□□□□□根塵不起是離欲際達摩和上解□□□□□□□□□□□□□□□諸法正性。如水大流盡波浪