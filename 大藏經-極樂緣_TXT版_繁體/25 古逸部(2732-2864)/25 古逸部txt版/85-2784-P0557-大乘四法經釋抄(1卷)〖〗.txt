　　No. 2784 [cf. No. 1535]

大乘四法經釋抄

大乘四法經　夫立經名者。皆約四種而立其名。者人。如維摩經等是　二處者。如楞伽經。世尊謂楞伽王名羅波羅王。就楞伽山說法。遂約□立其名　三法者。如大般若經說。蘊界等法。內外俱空。不執人法二我故。名約法立也　四喻者。如寶云經等。說彼經時。十方菩薩悉皆云集故。立喻為名　問。此經于此四種約何立名　答。今此經者約法立也。其法云何。為不舍菩提心。及不舍于空閑等。是也

言所緣　言修行大者。廣修自行及他行者。言自行者修六度等。六度之中。前三是他行。后二是自利行。精進者行他行者。若有眾生。應以佛身得度者。即現佛身及聲聞菩薩等是也。以經四法合能發菩提心能攝自利利他行。又釋不舍菩提心。善知諸樂住空閑等是自行。心辱柔和是利他行

言智大者。了人法俱空。不同聲聞能了人空。不為法空。是以住于涅槃。無身利他。不同異生俱不能了被煩惱縛。諸佛菩薩。了人空故不住生死。了法空故不住涅槃

言精進大者。三無數劫　一無數劫修四加行圓滿　二無數劫。從初地至八地。修見道成就　三無數劫。從八地至無學。如舍利弗行菩薩行時。有一婆羅門乞眼。遂施與之婆羅門得眼便以腳磋之。舍利弗卻問云。何故磋之。答言。我要其聲

言方便大。同上智大說

言業大者。盡生生死際能作諸佛。乘者能發四愿。愿大。若有一眾生不成佛者。誓不趣求無上菩提。不同聲聞不發大愿

成就大者。而能成就十力。四無畏。十八不共法等。大功德故。一一如余處明。上來七大義者。前六為因。為一一不能成十力等。要須修此六大。后一為果

言四法船者。即不舍菩提心。及樂住于空閑者是

言列數者論中自明

言謂出生者。于此四法修行能出死海

言號顯示者。能顯甚深法性

言古今不易者。合上常義。前佛后佛不曾移益。亦如十二因緣。法逕二字亦如上合

言示處者。如是我聞至菩薩魔訶薩也是

言于相者。即三相。是遍計所執等

言法者。五蘊十八界等是

言義者。即能詮其五蘊十八界體住者是

言發起序者有二。一因請發起。二不因識發起。問。何不廣釋證信之序。答。證信之序通諸經共有。不假重釋。雖然今略明矣

言佛化緣畢者。但度乃緣。不度無緣故。維摩經云。佛威雖普。不度無根無澤無□不潤枯木

言四合處者。言觀身不凈者。此身之上三十六物等種種不凈。共成此身故。名不凈言(云云)言觀受是苦者。苦受樂受不苦不樂受。并皆是苦。眾生不了。我執為樂

迦葉菩薩等。等取彌勒文殊者是

言觀心無常者。此心念念還謝。眾生不了。執為常相

言觀法無我者。于五蘊十八界上。本無其我人眾生等。眾生不了。橫計有我。但不起如上倒見。得成圣道。口者因也

言梵壇者。此云默檳

言雜事律者。即根本部中下五十卷中說

言結集時者。佛涅槃后。于王舍城七葉巖窟。集諸五百大阿羅漢。眾請阿難升座說法。眾起三疑。及乎阿難說如是我聞等。佛初成道。鹿野苑中初度五俱輪等。說四諦法。三轉者(云云)

言時方人者。即彼經中一時是。方者處也。人者聽法之徒

言教者。即十二分教是

言理者。即是真如之性

言行者。即八圣道

言果者。即有上果無上果等(云云)

言依愿得果為如者。布施得大福等(云云)

言廢別就總者。有二義。一要假耳根發識。意隨分別

言一一陳遂成繁廣者。此是伏難云。經題之中但安根意思識則得。何要我聞。答。義者安如是遂成繁廣　何故但不舉一。答。若舉一者義用不用　又伏難云。若爾何不經

言無我聞。為引外道入法故。遂立我聞。如佛方便為長爪梵志問佛世尊假立其我

言善合時宜者。應食前堪化度者即以度之。若食后堪度者即以度之

言機感相應者。譬如清水。隨器大小。并感月影于中。能現大小之影。言相應得益者。諸佛如來。隨眾生三乘根性。應時說法。令眾生各獲益。亦如醫人。隨病冷熱令服其藥。即得疾愈

言外典無如是能者。無如上應機設教。應病施藥。無一時之言

言前簡說聽者。余部經中簡取四法

言后簡說聽者。則是食前食后義

言若爾諸法應非唯識者。伏難云。此四法經。若依大乘三宗之中。且是唯識宗之所攝。如上立一及時心外法故。此法應非唯識。答辭同決文

言世識者。即是世間器世間

言數識者。一二三四是

言最勝尊者。即是佛也

言自在者。三界九地見修等煩惱不能系縛。于煩惱得自在故

言炎猛者。以智慧火燒煩惱薪故

言端嚴者。為恭敬父母師僧和上。獲得三十二相八十種好等

言吉祥者。親近恭養咸稱贊故具吉祥。譬如盲者得見啞者能語等(云云)

言常起方便利益安樂者。世間利益出世間安樂。或增上勝安樂決定生利益翻。覆用名尊貴義。亦云精進

言佛具十德者。伏難云。何不經初安正遍知等。但云薄伽梵名。答。辭如決中

言然佛世尊有三身者。伏難云。因論生論。因論生語。又問。佛有三者。為小根人即化身說。化身者即丈六全身是　應身者為地上說。應以佛身得度者。即現佛身而為說法

言報身者。大圓鏡智為體。以分別智隱一真如性為境。約前二身論。法身似有說。若約法身論。無說不說