　　No. 2845

押座文類

　　維摩經押座文

　頂禮上方香積世　　妙喜如來化相身
　是有妻兒眷屬徒　　心凈常修于梵行
　智力神通難可測　　手搖日月動須彌　

(念菩薩佛子)

　我佛如來在庵園　　宣說甚深普集教
　長者身心歡喜了　　持其寶蓋詣如來　

(念菩薩佛子)

　偏偏搖動布金云鈴　　七寶雙雙香送遠
　直到庵園法會上　　捧其寶蓋上如來　

(佛子)

　五百花蓋立其前　　圣力合成為壹蓋
　日月星辰皆總現　　山河大地及龍宮　

(佛子)

　世界搖時寶蓋搖　　世界動時動寶蓋動
　一切十方諸凈土　　三世如來悉現中　

(佛子)

　毗耶離國地中心　　寶樹光暉金璨爛
　多出人賢性慈愍　　欠曾過去早修行　

(佛子)

　居士維摩眾中尊　　十德圓明人所重
　親近無邊三世佛　　故號維摩長者身　

(佛子)

　五百聲聞皆被訶　　住相法空分所證
　更有光嚴彌勒眾　　身心皆拜道徒中　

(佛子)

　不二真門性自融　　只有維摩親證悟
　示病室中而獨臥　　廣談六品不思議　

(佛子)

　大圣牟尼悲愿深　　一一親呼十大眾
　皆曰不堪而問疾　　唯有文殊千佛師　

(佛子)

　巍巍身動寶星宮　　岌岌珠搖飛寶座
　八萬仙人香滿國　　千千圣眾遍長空　

(佛子)

　請飯上方香積中　　化座燈王師子吼
　盡到毗耶方丈室　　作其佛事對弘揚　

(佛子)

　今晨擬說甚深經　　惟愿慈悲來至此
　聽眾聞經罪消滅　　總證菩提法寶身　

(佛子)

　火宅茫茫何日休　　五欲終招生死苦　

(重述)

　不似聽經求解脫　　學佛修行能不能
　能者虔恭合掌著　　經題名目唱將來　

　　三身押坐文

常嗟多劫處輪回　末法世中多障難　慚愧我世尊悲愿重　唯留佛教在世間

向娑婆世界作舟船　五濁劫中為導首　只是眾生惡業重　敬信之心大曬希

見人造惡處強攢頭　聞道說經則伴不采今生少善不曾作　來世覓人身大曬難

不知不覺大忙忙　不怕不驚長造罪　若不是者死王押頭著　準擬千年余萬年

今朝希過大乘經　似見優曇花一種　暫解聽聞微妙法　萬劫身中惡業消

輪王髻寶此時逢　窮子衣珠今日得　十法行中行一行　六千功德用嚴身

既能來至道場中　定是愿聞微妙法　樂者一心合掌著　經題名字唱來

今朝法師說其真　坐下聽眾莫因修　念佛急手歸舍去　遲歸家中阿婆嗔

　　八指押坐文

始從兜率降人間　先向王宮示生相　九龍齊嗢香和水　爭洛蓮花葉上身

圣主摩耶往后園　頻妃婇女走樂喧　魚透碧波堪賞玩　無憂花色最宜觀

無憂花樹葉敷榮　夫人彼中縵步行　舉手或攀枝余葉　釋迦圣主神中生

釋迦慈父降生來　還從左脅出身胎　九龍灑水早是祓　千輪足下有瑞蓮

阿斯陀仙啟大王　太子瑞應□貞祥　不是尋常等閑事　必作個菩提大法王

前生與殿下結良緣　賤妾如今豈敢專　是日耶輸再三請　太子當時脫指環

長曳不戀世榮華　厭患深宮為太子　舍卻金輪七寶位　夜半逾城愿出家

六年苦行在山中　鳥獸同居為伴侶　長饑不食真修飯　麻麥將來便短終

得證菩提樹下身　降伏眾魔成正覺　鷲領峰頭放毫相　鹿苑初度五俱輪

先開有教益群情　次說空宗令悟解　后向靈山談妙法　益今利后不思議　(今晨擬說此甚深經。唯愿慈悲來至此聽眾聞經愿罪滅消)

就中地是悲哀。暫到成南便不回。侵晨行早尋沙逕。博暮休程傍求糧。憶兒母子應長料。應須會里見如來。今日講經功德行。愿因蓬便早歸來。就中此地是別離。每夜唯聞處處悲。借問因何懷悵惆。昨朝強賊捉余兒。孤貧臨老遭如此。啟告黃天愿照之。儻令母子重相見。由如枯樹再生枝。弟子布施一索分難之時。愿平美陪兒早出來久住令賤

此方日沒西方照。莫道西沈日便無。此方入滅化余方。莫道世尊真滅度。譬如長天有月被浮云障翳不出來。身中有佛性甚分明。被業障覆藏都不現。欲長空月現先須要假細狂風。欲得身中佛性明事須勤聽大乘。從才云被狂風吹散去。月影長空便出來。在聽甚深微妙法。身中佛性甚分明。一沾兩沾二沾雨。滅卻衢中多少塵。一句兩句大乘經。滅卻身中多少罪。我擬請佛恐人坐。多時便擬說經。愿不愿者檢心掌待

西方還有白銀臺。四眾聽法心總開。愿聞法者合掌著。都講經題唱將來

　　溫室經講唱押座文

頂禮上方大覺尊。歸命難思清凈眾。四智三身隨眾愿。慈悲丈六釋迦文。百千萬劫作輪王。不樂王宮恩愛事。舍命舍身千萬劫。直至今身證菩提。生死海中久沉淪。不覺不知業力引。垢障消除今睹佛。光照三千世界中。毗耶離國有庵園。奈女還生奈花中。寶樹枝條光色好。非凡非圣化生身。只域還從奈女生。妙通法術救眾生。能療眾病一切差。國稱之寶大醫王。父號只婆慈愍賢。下針之疾立輕便。名高八國為長者。回喪起死閻浮中。只域思念牟尼尊。明□敕家俱詣佛。直到靈山法會上。請佛沐浴及凡僧。佛說七物各有功。不□祈愿浴法身。香湯能凈凡圣眾。功德無量滿愿中。今晨擬說甚深文。唯愿慈悲來至此。聽眾聞經罪消滅。總證菩提法寶身。閻浮濁惡實堪悲。老病終朝長似醉。已舍喧求出離。端坐聽經能不能。能者虔恭合掌著。經題名字唱將來