　　No. 2856

禮懺文

身有罪盡懺悔已。歸命禮三寶　志心勸請十方佛見在成道者。我請轉法輪。安樂諸眾生。十方一切佛若欲舍受命。我今投面禮勸請令久住　勸請已歸命禮三寶　志心隨喜所有布施福。持戒修禪定惠從身口意生。去來今所有習學三乘人具足一乘者無量人天福眾等皆隨喜。隨喜已歸命禮三寶　志心回向我所作福業。一切皆和合為度群生故。正回向佛道。罪應如是懺。勸請隨喜福回向于菩提。回向已歸命禮三寶　志心發愿愿諸眾生等悉發菩提心。系心常思念十方一切佛。復愿諸眾生永破諸煩惱。了了見佛性由如妙德等。發愿已歸命禮三寶

白眾生等聽說寅朝清凈偈　欲求寂滅樂。當學沙門法。衣食繼身命。精粗隨眾等。今日寅朝清凈各記六念。念佛念法念僧念戒念天念施。啟佛及法事并依上文

又黃昏偈　西方日已沒。塵勞猶未除。老病死時至。相看不久居。念念催年促。猶如少水魚。勸諸行道眾。修學至無余

中夜無常偈　眾等各各觀身處。骨肉巾皮相浮堅。地水火風假成身。四大分散元無主。一函臭肉變成疽。散分爛[火*褱]從灰土

后夜無常偈　時光千流轉。忽至五更初。無常念念至。恒與死王居。勸諸行道眾。修學至無余

六根懺　我等自從無量劫恒被六賊欺。居一相之中而共生分別。眼根常愛色。耳分別音聲。鼻惑著余香。舌鎮貪諸味。身常樂受觸。意相遍攀緣。猶斯顛倒心固。沈輪生死海。懺悔已歸命禮三　愿我等從今日乃至證菩提。六賊恒為成六通。三毒變為三解脫。同一真如平等惺。不舍生死證涅槃。恒于六趣濟群生。共證如來無上道

志心發愿　愿我眼根常見佛。愿耳恒聞說法聲。愿鼻不嗅一余香。愿口常誦波羅蜜。愿身不染諸邪境。愿意不攀有相緣。愿心能除煩惱賊。愿我恒到涅槃城。我愿眾生盡成佛。我愿普證涅槃因。發愿已歸命禮三寶　眾生無邊誓愿度。煩惱無邊誓愿斷。法門無盡誓愿學。無上佛道誓愿成

聽說知時無常偈　色情若不住。草動染諸塵。隨緣遍六趣。剎那不系停。知身如電影。悟趣若浮云。了知心本凈。回愿入真門