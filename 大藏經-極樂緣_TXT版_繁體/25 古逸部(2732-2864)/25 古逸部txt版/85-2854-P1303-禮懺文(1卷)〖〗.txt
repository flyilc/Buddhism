　　No. 2854

禮懺文一本

一切恭敬敬禮常住三寶　是□眾□□□□嚴智香□□□食。愿此香花云變滿十方界供養一切佛化并菩薩　無數聲聞□□受此香花云。以謂光明臺光以無邊界無邊無量作佛是。供養與供敬一切并誦摩訶般若波羅蜜。如來妙色身世間無以等無比不思議。是故今敬禮如來色。無盡智慧亦復然。一切法常住時□□歸敬禮常住三寶嘆佛功德。佛有三十二相八十隨好。號三界度眾生所成佛道

南無東方須彌燈光明如來十方佛等一切諸佛

南無毗婆尸如來過去七佛等一切諸佛

南無普光如來五十三佛等一切諸佛　南無東方善德如來十方無量佛等一切諸佛　南無拘那提如來賢劫千佛等一切諸佛　南無釋迦如來三十五佛等一切諸佛　南無東方阿閦如來一萬五千佛等一切諸佛　南無保集如來二十五佛等一切諸佛　南無法光明清凈開方蓮華佛　南無虛空功德清凈微眾等目端正功德相光明花波頭磨琉璃光寶體香最上香供養訖種種莊嚴敬敬無量無邊日月光明愿力莊嚴變化莊嚴法界出生障礙王如來　南無豪相日月光明花愿寶蓮華堅如金剛身如毗盧遮那無障礙眼圓滿十方放光照一切佛叉相王如來　普為上界天先龍凡八部帝主人王師僧父母十方施主及以邊法界眾生。悉愿斷持知障歸命懺悔　至心懺悔。一切業障海皆從望相生。若欲懺悔者。端坐觀實相。眾罪如霜露慧日能消徐。是故應至心勤懺六根罪。懺悔以歸命禮三寶　至心發愿　愿我等生生是諸佛世世恒聞解脫者。弘誓平等度眾生。必竟造成無上道。發愿以歸命禮三寶

說偈發愿　愿以此功德普及于一切。我等以眾生皆共成佛道

白眾等聽說黃昏無常偈　西方日以暮。塵勞有微塵。老病死時至。相看不居。念念催年足。猶如少水魚。勸諸行道眾。勤學至無畏

白眾等聽說初夜無常偈。煩惱無底生死海無邊。度苦船未至。云何樂睡眠。睡眠當覺悟。勿令睡覆心。勇猛勤精進菩提道自然

敬禮毗盧遮那佛　敬禮盧舍那佛　敬禮釋迦牟尼佛　敬禮東方善德佛　敬禮東南方無憂得佛　敬禮南方旃檀佛　敬禮西南方寶勝佛　敬禮西方無量明佛　敬禮西北方花得佛　敬禮北方相得佛　敬禮東北方三勝行佛　敬禮上方廣眾得佛　敬禮下明得佛　敬禮當來下生彌勒尊佛敬禮過現未來十方三世一切諸佛　敬禮舍利形像無量寶塔　敬禮十二部尊經甚深法藏　敬禮諸大菩薩摩訶薩眾　敬禮聲聞緣覺一切賢圣一切恭敬為龍八部諸善神王　敬禮常住三寶為過現諸師恒為道首　敬禮常住三寶為帝王圣化無窮　敬禮常住三寶為太子諸王福延萬葉　敬禮常住三寶為師僧父母及善知識　敬禮常住三寶為十方施主六度圓滿　敬禮常住三寶為受苦眾生愿皆離苦　敬禮常住三寶為文路百官恒其祿位　敬禮常住三寶為國土安寧法輪常轉　敬禮常住三寶為法界有情　禮佛懺悔至心懺悔十方無量佛所知無不盡。我今悉已前發露回三惡。三三合九種。從三煩惱起。今身若前身有罪皆懺悔。于三惡道中若應受業報愿得。今身常不入惡道。受懺悔已歸命禮三寶　至心勸請十方諸如來現在成道者。我請轉法輪安樂諸眾生。十方一切佛若欲舍受命。我今頭命禮勸請令久住。勸請以歸命禮三寶　至心隨喜所有布施福。持戒修禪惠。從身口意生起來。今所有習學三乘人。具足一乘者。無量人天福眾等。皆隨喜隨命禮三寶　至心回向。我所作福業一切皆和合為度群生故。政回向佛道。罪應如是懺勸請隨喜福回向于菩提。回向以歸命禮三寶　至心發愿。愿諸眾生等悉發菩提心。經心常思念十方一切佛。伏愿諸眾生永破諸煩惱。了了見佛姓猶如妙德佛。發愿以歸命禮三寶　白眾等聽說寅朝清凈偈。欲救寂滅樂。當學沙門法。衣食支身命。精粗諸眾等。今日寅朝清凈。各記六念。一切恭敬。自歸佛。當愿眾生體學大道發無常意。自歸依法。當愿眾生深入經藏智慧如海。自歸僧。當愿眾生統理大眾一切無礙。愿諸眾生三業清凈奉持佛教。和南一切賢圣

顯德二年乙卯歲四月二十二日

大玄寺僧辛愿進記