　　No. 2764A [cf. No. 375]

涅槃經義記

便能處物也。舍是空惠眾或斯除。以是義故者。以是對治四品或故。名四無量。非一者非第五一通第二一。非二者非第四二。三者非第三三通第一三。如汝所言以下。第三先答初難。恚有二種者。一上二中。奪命苦粗而是重。鞭靻苦輕而是微。修慈斷奪命者。慈心是微能斷奪命粗或。悲斷鞭靻者。悲心是勝能斷微品之或。是以下智斷上煩惱。慈是下下智。斷奪命上上或。悲是上上智。斷鞭靻下下之或。下有五。復次廣解。修慈斷上。修悲斷中也。伴侶者答第二所為應一難。伴侶相對有四者。慈悲喜有中三行資成其舍舍本導成前。三者相資相導邊名伴侶。分別為四。不從汝上難一非四也。復以器者答第三難。貧窮眾生是慈心家器。大苦眾生是悲心家器。嫉妒眾生是喜心家器。存相人是舍心家器。大士與前人樂時。無后三行。拔前人苦時。無前一亦無后二。喜心慶前人時。亦無前二。舍心亡相時。復無前三。以是故正應四。不從汝上難應三悲四也。以行分別以下答第四難。見行人多起大嗔。嗔有上中。慈斷上悲斷于中。受行人多起貪愛亦有上中。喜斷于上舍斷于中故。言以行分別。故得有四。汝云何言應二非四也。以無量故亦得名四者。答第五望聲難。慈中無量無量心與樂。悲心中無量無量拔苦。喜心中無量無量心慶物。舍心中無量無量心中亡相。以無量故。故得名四。不從上難正有一不應有四也。夫無量則有四種以下何以來。上來廣答難竟。明知有四無量。下欲料簡凡夫得無量名。而無量無量習種性人。雖有無量非是畢竟。就第三二乘人正得□□□圭名無量諸佛菩薩得作無量無量。頗有菩薩得慈悲不以下。第二明修因法用文次相生。若為上文中四種都舉來及。下料簡中但言二乘圭名佛菩薩名無量無量習種性人更不解釋也。時人生疑意。謂初十心人與佛同為無量無量。將欲使佛拂去此或。是故先問二解意性地及佛云何得無量無量習種性人何以不得無量無量。欲使如來釋其所以故先發問也。若于眾生三品分別以下解一親人二中三怨。就親中復分為三品。中人亦作三品。怨中亦作三品。三三有九品。一法慈心修習前眾生親中同與增上樂。上怨者殺人父母是上怨違我處多與微品樂。中怨者殺人兄弟等是中怨所可處少得與中品樂。下怨最微同與上樂品轉。復修習者。或逕劫數行道慈心往修前人時上怨違我處重正得與中品樂。中怨所達處少慈心余勝與增上樂轉。修習亦可一劫二劫行因慈心彌厚上怨同心與上樂。第三幡上方得九品皆均猶故不得名大慈悲也。菩薩住初地者。應當住初依之地畢竟亡相。是大悲闡提極惡。初依菩薩于闡提上不見其過用以為上福田。是故名大悲也。除無利益者無利益是苦。除無利益苦應名大悲。所以名慈者。拔苦盡原始彰我與樂義備名大慈也。與眾生無量利樂名大悲者。與樂應名慈。所以名悲者。使眾生得無量樂方顯我拔苦義。是始名大悲也。見人得樂生大歡喜名大喜。施其怨親名舍。不見己身一切平等。名大舍者。此是空舍。舍己樂施眾生者。此是有中舍。唯四無量以下。上來宜明慈悲等實未明發生萬行。自此以下明四無量。是實所生六度諸行也。先得世間四無量者。是習種性中無量。然后乃發菩提者。性種解行。是發心菩提。方得出世者。解心增滿發生初住名出世間也。因世無量者。因習種中四無量發生出世無量。以是故者。以是因世間積因遠故名大無量也。迦葉白佛除無利益以下。第三證慈悲。是實由上除無利益名大慈。與無量樂名大悲。是故發問也。若慈悲是實所生萬行與萬善作根本者。我難如來慈悲是其虛不所與萬善作根本。何以然知。慈悲不實者。譬如比丘觀所著衣悉是皮相而實非皮。觀所食作蟲想其實非蟲。此是虛觀四無量亦如是。是其虛妄不能真實利益。雖□與眾主樂而實不得樂。豈非虛妄也。世尊以下第二難。若非虛妄實與樂者。何故不以佛菩薩威力一切人等受至樂現見眾生受苦非一。明知慈悲虛妄不真實也。若真實不得樂者。第三返難。于昔現在人不得樂。以知慈悲是虛妄。佛往昔修一慈善得梵天生光音天者。言得者其實不得。若便一慈已得人天果報。是實云何與今日慈悲不實義相應也。善哉以下說偈明慈是實未是答問。若于一眾生不起嗔恚。恒慈心與樂名慈善也。種種布施所得果報不如一慈分作十六分中一分。故知慈悲是實超于世福。夫修慈者諦是真實以下答第一問。二乘局志假觀成就不能兼物可是不實。欲明諸佛菩薩內解其常外兼群品轉變。隨心卑故利益證慈悲。是實能與萬善作根本觀大地為金銀海水為蘇酪。能使前人必固得用。明知慈悲真實。斷貪欲以下。斷除四品或。故知慈悲是實也。復次四無量所為一切諸善根本者。答第三問。慈心功德豈唯得人天果報。四無量心所生萬善終得常住果要由慈行。豈是虛妄。自下廣明四等發生六度諸行廣明檀行。譬如有人者此云何以來。上來明四無量心能生六度諸行。諸行中廣辨檀行。自此以下欲明是非相形故興此文。譬如有人者。始行菩薩。身被毒箭者。分別福田吝惜不施。敗其檀行慳貪復害惠命。喻之毒箭。眷屬者諸佛菩薩是也。欲令安隱者。觀行檀施清升彼坪名安隱除毒也。即命良醫者。由有感化之機名命。總喻受者。財物時節因緣。是時良醫拔箭者。因緣既具。觀行檀施除內慳心名拔箭。此文以前名內慳心為毒箭。從我觀如是毒箭。從何方來以下名前田乞者以為毒箭。當體非毒所生。內心慳毒故名毒箭也。何方來者觀被前田。從何方來誰所射者何誰遣。若佛菩薩遣來者。義同剎利婆羅門之所射也。若外道六師遣來者義同毗舍首陀之所射也。竹耶柳耶者觀前人持戒破戒依性體堅喻持戒堅固名為竹耶。柳性軟弱喻破戒人。內無清禁蹤情六塵廣生邪或名為柳也。其鐎鐵者。觀前人有惠無惠。何治所出者。經教為治。若從佛經生其惠解必能摧或其猶剛也。若從外道四圍陀經。而生邪惠增長邪或名之為柔也。修不觀有定無定大意觀前乞者內秉三藏便欲布施。若無三藏不旨布施。其毛羽者觀其徒眾威儀等式好眼便欲布施客服不好便不布。施。所有毒者結上羽相威儀。從作生者明有正見即是上有戒有惠自然而有是其邪見即是上無上戒無上惠。一尺六寸者。身一相有四寸四四名尺六也。一切聲聞菩薩諸佛因中萬善慈為根本。慈即如來以下果中萬善慈為根本。故知慈是真實也。慈既無常。即聲聞慈以下以虛形實。慈若有無非有悲無以下。以實形虛菩薩住大涅槃。修是大慈交現有益便得臥寤覺安天護人愛。迦葉白佛。菩薩所有思惟悉是真實。乃說實不得樂。迦葉此中還舉前第二問使佛答。佛言以下至極愛以來。前第二問欲明如來慈悲拔物畢竟所使離苦獲安。但自眾生受苦必定。于此人慈無利益。若受苦不定者。于此人慈有利益。是實果報。慈有無量門以下所以興。上來宜明慈悲實益竟未知得益是誰。自此以下明九種眾生于中獲益。故知慈是實而不虛也。菩薩修慈悲喜以下。第四明三無量家果報。上來明慈悲喜以為因。得位愛一子之地以為果。云何名極愛。云何名一子下有五喻。前一明極愛。后四喻明一子。在手捉頭去喻前定伏或。右手挑出者后惠斷也。迦葉白佛言其言秘密以下作二難。初一難因。后一難果。就初因中有三子句。若菩薩住一子地者。如來昔作化譽國王行菩薩時。若視眾生如一子者。云何斷絕爾許婆羅門命云何名慈也。二若得一子地則應護命以斷五百人命明不得。三若不得者。若不得一子地斷婆羅門命。復何因緣不墮地獄也。若使等視以下。第三難果。若視眾生如一子者。如來何故罵提婆癡人食于涕唾。使生嗔恨出佛身血如來復記墮地獄。云何與人作煩惱因緣也。世尊以下引須菩提證成上難須菩提是小乘人。尚自觀眾生心不與人作煩惱因緣。如來云何與提婆達多作煩惱因緣。假使蜜嘴以下何以來。上來作難竟。蜜嘴以下至毒蛇來有七句。總答上二問。從毒蛇以下至不作煩惱因緣以來有三句。第二誡敕也。如汝所言以下第三提文。別答中先答第一難中。初子句汝言殺婆羅門菩薩尚不故殺者。欲明蟻子果報處卑尚無利路不故殺。況婆羅門者。此人果報處勝。豈況無利而殺。但自根性中感我斷命然后大益。是故為之不名為殺。行檀波羅密以下。廣明昔時行六度以施眾生無量命。云何而復斷命也。向所問得是地不者稱第二問來答。我爾時已得以下答愛念者。我以大慈悲心中愍像眾生故斷其命有益故為悲惡心也。要當為之者。眾生根性不一。自有一人感我鞭靻治之。后方受道自有一人感我斷命。然后受化他人根性感我正自如此。我有善達根性方便要當為之。即有三念者。良由我善識根性。十二年中供養與作益緣。善根將發感我斷命。斷命之后睹地獄苦發生三念善根。乘此三念善根因緣即生甘露鼓。十劫壽命次第成圣有此大益。云何言不護念也。殺文竟人多料簡生阿鼻獄。有三念者人解不同。今解意此人現在命終將生地獄言生猶未入中。是故菩薩為緣睹地獄苦懼苦情深發生三念。以命終者非地獄形。爾時以離人間復來入地獄。至地獄邊依貪欲住此身謝生甘露時名命終也。掘地刈草以下答第三問。以何因緣不墮地獄者。木石無心死尸無命。斫罰鞭靻有惡心故。所以得罪墮地獄。欲明如來本無惡心所以無罪不墮地獄也。迦葉白佛以下。領解佛本無惡心不墮地獄所以者。何所以乃至蟻子憐愍利益心故。正應護念物命。所以斷五百婆羅門命者何善知因緣者。善知婆羅門根性因緣。正宜斷命有益。諸方便者善契于常化物方便。我以方便心中斷命令種信常諸善也。殺蟻子滿十車以下。明外道義人計罪福開境不關于心。蟻子虎狼乃至惡鬼殺得福無罪。若殺惡人有少罪境勝故有罪欲滅惡之來服風三日斷食。是懺悔罪之方也。若殺和上阿阇梨。此境最勝得其大罪。女人者能生一切人民。是人根本。若殺女人即斷天下人種其罪最大。及牛者牛本耕田種殖養活人民。若殺牛天下人都餓死盡亦得大罪。殺此四人墮阿鼻地獄永無出期。知殺有三者。凡有二意故別來。一佛法義罪福不但關境。亦由于心皆得地獄異外道也。二上來殺闡提不墮。此三種殺中是故興也。始從蟻子上至龍鳥十惡果報是其下殺亦墮地獄也。中者從凡夫上至那含以為中殺亦墮地獄也。父母生人身思養處重師僧訓誨義厚。羅漢辟支習種中得一分理解以上皆名決定菩薩。此五品人是上福田以殺因緣具受上苦。殺闡提者斷善永盡。縱使殺害無有違善之罪。殺畜生由有違善之罪。是故不墮。三種殺中破樹及以死尸都無違善之罪。一闡提更無善根。如似木石故言亦如是。若使余人殺闡提非不有惡心邊得罪。殺闡提無果報者。道如來本知機故為畢竟利益名無罪報也。汝先所言何故罵提婆達者。舉第二欲使佛答。凡所發言不思議者。欲明如來發言有益非下情所側名不思議。或有實語言不合理超非時于眾無益。佛路不說。或有粗語言不當時我亦不說。若有語言不順人情名粗穬。聞雖不悅非不籍。此入道因緣要須說之。何以然眾生悟道不同。羅睺羅濡言悟道欲明提婆達剛穬之人。必假剛穬之言于中悟道定故言癡人食唾也。曠野以下廣明如來既剛強伏物非唯一也。迦葉白佛以下領解也。甘遮數數煎煮得多種味。我從佛聞上來說多得法味能出生死名出味。斷除三界之或名離欲味。會常住寂滅理名寂滅味。常理通人名道味也。迦葉白佛言若修慈悲喜得住一子地修舍心時復得何地也者。上來一段明三行家果一子地是舍心為因復得何地。善哉以下答也。人解不同。七地以還三地家果八住以上舍心家果。有復一解。一子地是性地解行之心。此十一空夜是初住之心。善知時者知我。今說十一空時。知我欲說汝咨問者。我上明三行家果竟。次第應說舍心果。汝則咨問高合我意也。為云我將說十一空下十恒河沙人聞法悟解增其道位。汝豫見此機則便咨問其適我心故嘆善哉也。迦葉白佛言云何名空者。合為三問。一問空頭數右機。二問去何物法名空。三問一向就生死法中明。亦就常住真帝上明空以不也。內空以下說于大空答第一頭數右十一也。無父母陰入界時答第二問也。始未十空世帝中辨第十一空。據真諦上明答第三問也。內空者從始婚識上至金剛有情類者名為內空。山河樹木無情之類伴為外法空。空中無父母怨親也。常我凈者悉橫計常我凈也。內空解時除此十六神我也。如來法僧體是真常內法現見無常舉來[栽-木+鳥]卻財物是外法。亦[栽-木+鳥]卻性非內非外者。非已在身中名非內。非已有在當名非外。所以非內外者何。佛性常住故不在內法也。外空者亦復如是。向明內法體空[栽-木+鳥]卻外法。今明外空亦[栽-木+鳥]卻內法一種亦如是。二向明內法名用故有實義故空。此明外法山何名用故有實義故空亦如內法空無有內法也。若語空拔本無內外。就內外法上明名內外空。內外空亦如是者。第三始觀則難內外有為別為觀不已勘為合觀。是故第三明內外空。有一師解。內外空別可無佛性法僧合時直有。時人意如此。解云別時既無蹤假合亦無故云內外空亦如是。如來佛性體是常住不在空者亦不在第三二空合中也。四法不名空者。佛等四法常而妙有不名空也。內外俱空者。內外俱空無佛性法僧也。有為空者。第四收前三空所空之法正是一。有為求體叵得皆悉是空。謂內空外空內外空門來。常我凈者。出所空之法。常我乃至壽命是妄計法本來體空。如來法僧是當常法亦空卻也。第一義空者。亦可名此法僧作第一義空。又云。有為法性實不可得名第一義空。是中佛性者。是有為法中當常佛姓體是常住無為非有為法。是佛性常故。有為空中無佛性名有為空結句也。觀無為空者。第五無為法悉皆空者。三無為悉皆性空一。虛空對質像以辯無不為有之所為名無為。無常苦乃至內外法體是三涂報。伏斷三涂報不起處名非數緣無為。初住以上永斷之處名數緣無為。此三無為相待故有實義。而望本來無此三無為。就三無為辨空名無為空。佛等四法非有為者。體是妙有不同生死有為。非無為者佛等四法本有而常不同。三無為待有為盡處方名無為也。佛性體是其善無為法是非善故。言佛性是善故非無為。性體古今常住名非有為。名無為空者。空無佛等四法也。無始空者。第六欲明眾生無始以來計有常我。菩薩觀無始以來有眾生皆空。常我等者橫計常我無始來皆悉空也。三寶佛性乃可屬無始眾生本來身中亦空無佛性。無為法者。無始來亦無數緣無為。非數緣無為。是故[栽-木+鳥]卻不得無虛空無為。眾生體中恒有虛空界也。亦可此正解無始空不明三無為。是故及三無為亦[栽-木+鳥]卻性空者。第七眾生多執性實去執性名性空。又復一解。上來明六空。時人謂去事明空執為事空。今釋上六空本來求性叵得名性空非事空也。陰入界乃至我無我眾生妄執謂為性實。菩薩觀本來性實不可得名性空也。無所有空者。第八是總也。廣明內空外空。人情執山河樹木及以眾生皆是我之所有法。云何一向空如來解汝之計。所有法本來無求所有不可得名無所有空。更有一釋如來上明七空。多就境界上明此第八。從空剬名無所有者。正是空名莫問有為無為皆是無所有故名總。大士觀無所有時。萬法蕩然如貧窮人。言一切空也。第一義空者。第九上明無所有空絕于假誑。時人執有一。今空法是有而不同柱有為圣心之所囑念。今直遣計情名空病亦空應名空空。賢下第十空空。是故名第一義空。先明實法后明假名。是眼生時無從來者。無有一個眼。從未來至現在。此明未來空。及去無所至者無其實眼入于過去。此明過去空緣未會名本無緣會故名今有。此釋未來空現緣會故名已有緣離故無名還無此釋。過去空權實性無眼無主名現在空眼界上三世皆空余界同然也。有業有報者。假名有不見作者明假名空觀行之來。從粗至細。何以先明實法后明假名者。解云。此說時非行時也。第十空空者是常住真諦乃是二乘迷雙□之處。是有者是常住妙道。是無者是常住妙無。名空空者結。何物法相名空空時人聞道。謂同生死之有聞無謂同金剛以還性空之無執有執無皆不會理名空空。是是者上是是生死之有句。下是是性空之無句。非是是性空之無句。非是是者雙非也。常住涅槃體是妙有。非是生死之有。體是妙無。非是生空之無。絕其有無是名空空也。又師釋。是有是無者。故是妙有妙無絕于緣假有。體絕性空無故名空空。是是者雙舉來下欲雙非也。一是稱前妙有來。一是稱前妙無來。人聞有作定有意往取聞。無作定無意往取。非是是者。不同如此有不同如此無作。定有往取亦不得作。定無往取亦不得體。是妙有妙無何曾同世。心中所執有無絕。于執定有無名空空也。空空三昧者。不同二乘境智俱空空也。十空是前境。此明內觀心。心為三相所成實義而望體是其空。此觀心照于二諦萬有蕩然。與虛空齊等名大空也。十大恒以下。上明十一空。此出得益也　亦見亦知以下。此文何以來。上明菩薩空中得十一空解。時人生疑意。謂空中得十一空解。有中更無所知。如來下解大士。不但空中得十一空解。有中更得八知見覺。更有一師解欲明大士。空中得十一空解。空解既分明。必能照有明了善達于空。兼識于有識空達有勘可化人。是故十一空。后明八知見覺也。自此以下泛明八種知見。第一就答行緣總明知見。第二從自餓以下知行邪因見得其樂果。第三見諸眾生始行邪因知其終正也。第四就常無常法藥以明知見。第五從知是眾生信心以就逆順流以明知見。第六從見諸眾生修身或心惠以下。就轉業以明知見。第七知諸眾生皆有佛性以下。就佛性明知見。就中有三。初明九住知而不見。次明十住知而少見。三明如來亦知亦見。第八從所謂世間文字以下。就空有二諦以明知見。作發后果名行。助報為緣。內有不改名性。外有表彰名相。無而辯有為因疏故名緣。若眾生者。善不善無記三種心能生于有名根。禪定者知正定邪定。運載名乘。善知識者菩薩是善知識。二乘非真善知識。止惡故名戒。若所施者知存相施。于生死知亡相施感涅槃。第八知見何由生上十空中言無知無見。時人生疑意。謂十一空體是有甚深故同如。佛性深故不可見。將去或情明佛性妙有。是甚深故九地以還一向不見。前十一空中體是無故不見。非是深故名無知見。是故有第八文生。如似園林車乘名用故有亦知亦見。實義往望無有園林車乘空故明無知無見。復有知所惠施。第九一復次所以生上明園林車乘。是名用有亦知亦見。時眾復生疑執定有法生人知見還生或心。是世諦中有惠有施有定者是名用有非實有也。真諦中無施聞惠名還成前第八也。菩薩知有八種。即如來五眼所知者與佛同解結句也

四無礙以下大段第三。所以十一空八知見后明者。上辨四無量心以為因。此四辯為果。論果千萬所言四辯者。但論萬行中要者。上直明善識于空兼識于有。卑勘化物善化人之束要具四辨。是以迦葉問言。菩薩如是知十一空八知見。后更得何利。佛言以下答。知見后得四無礙化人之利也。就四無礙中凡有六潘來釋。初一就一切法以明四無礙。第二從菩薩遍知聲聞緣覺以下就三乘以明四無礙也。第三從無著以下就義以明四無礙。第四從菩薩善知字持以下就譬喻以明四無礙。第五從無量阿僧祇劫以下明大士殖因來久具四無礙。脫二乘人無四無礙。第六迦葉言云何舍利弗知惠第一以下會通四無礙也。法無礙天下不出非色非心有軌用名法。于法不著名法無礙。常無常理性空萬法所以名義。于中不著名義無礙。辭者能清商苑功善聞他方名辭。于中不著名辭無礙。樂說者心有慕崇名樂　為前人釋散名說。于中不著名樂說無礙也。知一切法及法名字者。常無常十二部經。及以山何柱梁一切皆有軌用名法。于中不著名法無礙。知一切法者。知萬法有所以如似柱著用為義。萬法同然隨法立名名義也。辭者隨字況義隨音中取義。乃至世辯此四論中多有好言音大士是中學得辭無礙也。樂說者。菩薩凡所為人演說經無量劫。無有病厭心名樂也。復次法無礙以下第二遍知二乘法是小乘也。菩薩及佛是大乘皆有軌用名法也。義者知乘有三理處歸一無三差別名義也。辭者菩薩于一法中作無量名字不留不盡無有窮竭。名辭無礙也。二乘行局無此辭也。樂說者。大士恒沙劫為眾生說上法義辭情無厭足名樂說也。不取著以下第三知萬法而不取著名法無礙。迦葉言者何以來。時人聞上知法不著者知前法。便是著善不知著應無知。是故執或情作難故與此文也。若不取著不知法者心不到名不知也。若知法則取著者。若心到前法中住則是取著也。若知者玄心知前法便住前法中。即是著不取。著者心竟不了法相竟無所解則無所知也。云何言知法不取著者。是結難也。佛言以下答上難。夫取著者是礙法不名無礙也。無著者望相會理絕于存執名無礙也。若菩薩于法存著者。則無四無礙不名菩薩也。取著者是凡夫自取著六塵。是故無四無礙。于色不生貪者。欲明菩薩積因曠劫明識有無。于六塵中不生執染著。是故具四無礙也。復次善知字持以下。第四文所答理故言字持如地如山。乃至如母知名字邊名法無礙。義無礙者。菩薩雖知萬法名字不知。義者但知法邊非是義也。知諸法所以得名義無礙。地持者莫問色心非色非心。由地普持使不傾沒名地持也。山持者大地安固。所以不傾動者。由山持故。爾眼持者眼能持光照前五塵亦可名識為光名眼持也。云持者云能持水也。人持者人能持常法。非法者謂煩惱也。由人故此法住之名人持也。母持者母所持子合得生長名每持也。辭者大士以種種辭正說一義。亦無義者辭淺故無義。亦可但知辭邊不論義也。猶如男女眾生等名。但有名字而無定性義議論。是菩薩諸佛境界者。諸論義是深。要圣人方契辭。是凡夫境界者論辭也。大士恒從他方凡夫上得名。以知義得辭無礙者。深達其義方能善同他方名得辭也。樂說者欲明大士無量劫中演說上三情無已已名樂說也。菩薩于無量阿僧祇以下。第五明大士積因來。亦有四無礙。二乘行近奪無四無礙。初一總奪。二乘大士為化度眾生修四無礙。二乘局行不能化物無四無礙也。緣覺人者。第二別奪緣覺。明此人導修寂滅志崇獨處少欲化人但現神通默無言說。是故緣覺無四無礙也。不能度人得暖法。至羅漢來亦得得少言不得也。從菩薩苦至發菩提心來。此一向不得無九部經者。無大乘九部非無小乘也。是故無辭無樂說二無礙也。雖智法者小乘法也。無法者無大乘法無礙。云何聲聞以下。第三別奪聲聞也。聲聞無三種語化人令受暖故無四無礙也。復次以下。第四還總奪二乘無自在智亦無四無礙也。迦葉白佛以下。第六答二乘無四無礙者云何。昔言呴絺羅四無礙第一者。昔日道有上文中一句道二乘無古今教違故求佛會通也。佛贊以下我意明義將竟正欲會通。汝今復請善合我心故言善哉也。下答河海之水雖同無量然有多少無礙名同其實有降。昔為凡夫說二乘有四無礙合據理談。是故上來說二乘無也。或有得一得二分中少得彰不具足邊作一二之名也。若同大士具足四者無有是處也。迦葉白佛言如佛先說梵行品中者。人聞上十一空后得八知見四無礙利或者意謂空中得十一空解。復有中不應得八知見四無礙。如其有中得八知見者。復無中不應得十一空解。是以執或情作問。善哉以下答謂汝十一空解不應有中得八知見者義不然。性空道中得十一空解不復有中得八知見四無礙利也。論名用道中得八知見不后無中得十一空解。真諦中得十一空解返成有中得八知見。答世諦中得八知見者。始資無中得十一空解。空有相成理無乖違也。答情存于有者無得理余遼余遠下舉十對無來遣時眾得著之懷方會無得之理也。汝所問亦無得者。汝之所問無聽無問。我說亦得者。我之所說無示無答存有問答者是天魔也。此問答中修無得也。無量人斷有相心者。如來上因迦葉問廣明無得之義。無量眾生斷有相心亡相之解。玄會無得之理為佛弟子。是故為上一問也。迦葉所以引偈者為成上無得之義。廣明無得。遣其利根已解中下未悟。問上十對明無得。時人意謂猶如太虛行萬善因都無所得畢竟如虛空。若會本有今無即是所得體無三世相名無得。是故興此偈。本有者一切眾生本當有。今無者十地行未備名今無。此據眾生也。本無者釋迦自道我本無十地行故本時無。今有者緣因既備今時現有。汝之未得。我便現得亦有得亦無得。云何一向同虛空也。三世有法者。我本叵有三世無有是處者名無所得也。為化度眾生以下迷向者。雙林中為純陀遍語。不但直為純陀一人。為一切眾生語本有今無。偈亦為二乘人說也。文殊將欲問我者。上疑心乎。文殊本自欲勝鳥已疑而問觀望大眾根性不感于我感在純陀。是故文殊軌心道純陀有疑而問。我知其心而為說者。即上說本有今無偈。文殊與純陀疑同相與俱解也。文殊等詎有幾人者。上來略說本有今無偈。上根文殊等少解。中下未悟。為未解者請如來更廣分別。說本有今無義也。諦聽以下將說故。先敕聽下廣引八潘成偈。中義六潘據未成佛時事。最下二潘據成佛時事也。本有有無量煩惱故。現在無大涅槃。本無般若萬善功德。現在具有煩惱結有沙門以下。返解本在因地可言有生死相。今現成佛竟故。有諸沙門等說。有三世相者。無有是處。必竟無三世相者無有是處。必竟無三世相者無所得也。下句類爾。言本有者。初成菩提為鈍根聲聞不得說。一乘本無者。無利根大菩薩故。方便說于三乘。若有沙門者返解昔日可言我說三乘。于今□雙林說大涅槃時。諸沙門等故道我說。昔三乘法無有是處。我體畢竟無三乘相名無所得也。雖知諸法說不知。所以興者人解不同人問上十一空解或情。謂準空更無知見。后聞八知見執定有知見。我雖知說不知。雖見說不見。汝云何執定有知見也。復一師解言。上會本有故。今有即是所得體絕三世稱無所得。亦有得亦無得。汝云何問有得執定有聞無得執同虛空。我雖知說不知。雖見說不見。我今是佛自在說法也。有相之法者。佛有常樂等相。說無相者為眾生故。說佛身無常苦無常樂等相也。無相之法者。眾生未有常樂等相也。說有相者。說眾生中當有佛性相也。有無常者。眾生體實無常。說有常者。說有當常也。有常者佛體是常。言無常等者為斷橫常故。佛先說體是無常三乘說一乘者根熟因緣破三歸一。一乘說法。三乘者五濁因緣隱一說三也。略相說廣者。三乘甚俠名略。說三為一名廣。廣說略者。一乘理廣。略說為三也。四重說偷蘭者。男人摩觸女膝上肘后正犯偷蘭也。說四重者至尼眾中說四重也。犯非犯者望別剬邊非犯也。非犯說犯者。望總剬邊說犯也。何以故者。何以上來雖知見說不知見犯說非犯故明見人根。如此稱根而說上有得無得亦然。一切世諦者。何以故興遠。從八知見生上聞空執定無聞有知見。是以上來廣遣明亦知亦見。云何有定性知見。我雖知見說說不知不見者。時人聞不知不見。時眾奔然寄心無地下情生曉欲寄懷無處。是故舉二諦以安其意故興也。一切世諦者。如來自說已無常苦名世諦也。于如來即第一者。于佛體是真常第一義。說世諦者。為眾生始終得第一故。說已為世諦。欲斷眾生橫計常樂亦令眾生在雙林中得常樂第一義也。若使眾生始終不得真常第一義諦。如來終不昔日說無常世諦也。有時說性空是世諦眾生謂佛畢竟既第一義諦也。后時說第一義眾生謂佛說世諦者。后時在雖摩中說法身無為不在諸數是真諦。時人意謂說無常世諦也

亦名為道菩提以下助四。此文何以興。為欲成上生下。若會道以菩提涅槃者。成上本有今無偈。生下者生下知見覺解過世間。就此文中凡有五段經文。第一會菩提等果中三法是知見覺解過世間。第二就八法以明見覺解過世間。第三就戒定惠因中三法以明知見覺解過世間。第四會六念生解亦解過世間。第五無上佛法久近住以下。解經興發由人不聞于理是覺知。菩薩亦解過世間。常住第一義諦。體能通人稱之為道亦名菩提者。是無上大道。體備眾德號曰涅槃。答有人言。得道菩提涅槃。即無常者。人解不同。亦有作難者。且就一師作領解。解道菩提涅槃體其常理絕眾相。正是無得。答有人言。得道菩提涅槃者即是無常。何以故者何以說得道。菩提便是無常者。此三法若常則不可得。猶如虛空叵有可得。道者非長非短眾相永絕。云何有得見有二種。一者相根見。二者了了見者。明上相見非取相也。初無見相者。欲明上相之解不存我知見相。以是因緣者。以是菩薩終日會道菩薩。初無見相因緣。往昔告舍利弗世間不知不覺佛性。唯有如來及以菩薩悉知見覺佛性。迦葉言義云何者。自下第二就八法以明知見如來。上言世間知者。菩薩亦知世間不知。菩薩亦知者是何物法菩薩亦知。世間不知者是何物法大士亦知故。問言其義方何。善男子以下答。汝向問世間不知大士悉知者何物法也。所謂佛性十二部經乃至大涅槃經。來此八法世所不知。菩薩能知故得解過世間。云何世間知見覺者。汝向問世間所智大士亦知何物法是者。所謂梵天斷常二見乃至非想。此八法是世人所知名世間也。菩薩大士亦知不名世間菩薩也。若人言無道菩提涅槃者。斷滅善根成一闡提為謗法人。此人不名世間者。不名世間修五戒十善人非世間者非是出世修無相行。正是世間一闡提斷善根人。大慈愍眾生者。此偈所以興眾生執有之患。如來說有十一空遣復著空。第二說八知見四無礙除。時人聞得四無礙利情存有得著之懷。第三以十對無來遣存得之懷。時人聞十無意。謂行萬善都無所得與虛空莫異。是故第四舉本有今無偈來明有其得體無三世相名無所礙。以是上來四周說法生解除病義故。故興此文也。初二偈直嘆如來。第三偈喻說。第四一偈合喻。如來大慈平等。與眾生樂故。令我等一切人歸依如來稱根說法。永斷十使名善拔毒箭。世醫治病難暫伏差后必還生。如來以常無常藥治眾生生一毒等病永除畢竟不發也　白佛言以下。第三欲使如來就戒定惠明知見覺。先作世間不知見者。若菩薩知見者不言世間不知大士悉知。若爾此菩薩與世間菩薩行因為何異相也。佛言以下還答。汝言何異者。若有物聞常終始生信者。是世間菩薩亦同世人不知佛性也。而是菩薩得知見覺者。修治凈戒無相行因。是知見覺菩薩解過世間。以是因緣者。是亡相治凈戒因緣在在生處常凈亡相持戒。戒已清凈終見佛性名清凈也。解法身常住終不說佛入滅涅槃也。次修定者戒本防非。妙戒之后次修勝定也。靜是理心正定俱心斷除邪念故。言正念不忘。理靜心中恒說眾生悉有佛性也。藉定為因。得十一空者是真惠也。次修惠者。以妙定之后次發理中正觀。以修惠者理中之解畢有所所除除是何十六神我也。身中有我者身大我小等燈米豆是也。我中有身者我大身便不遍神我遍一切處也。是我者即陰計我也。非身非我者離陰計我也。此出所除法心無悔恨以下六相持戒。次修勝定萬行相資。終見佛性明不存相也。后復一解。所受戒牢固不動以下。上來一周明住下菩提萬行相資終見佛性斷世間也。自此以下明住上菩薩凈戒為因。理發其定。定后自然發惠。十地行備。明見佛性得大涅槃。是出世間菩薩也。迦葉言云何修持凈戒者。問意世間菩薩云何許法用修戒不能資發萬行。出世大士云何許法用修戒資發眾行得見佛性。二問意世間菩薩修戒始終相資畢竟佛性。云何蜀道出世大士也。善男子以下答意世間戒者期三為果報增長生死。是故不能萬行相資不見佛性。是名世間戒。汝向問云何法用修戒終見佛性者。欲明大士亡相持戒不期三有果報萬行相資終見佛性也。戒非戒故者名用道中持戒防非名戒。性空道中萬法蕩然。無戒所修名非戒故可為相戒。得無相戒時斷除取相戒名戒非戒。非有為者不期三有持戒名非有為也。無相解心名畢竟故。持此凈戒施與眾生名為生也。是名菩薩清凈戒者結句也。菩薩于凈戒后不作意亡生不悔恨。但自亡相持為因。不悔恨心自然而生。十地金剛心謝明見佛性得大涅槃。非世間人。如人執鏡者。與持戒作喻。如人執鏡不其見面面像自現。燃燈不其滅闇闇自然滅。初住不作意我生二住。但使為初地故二住自然生。下十地同然也。端正人自見面像以下。與持戒破戒人作喻。牧牛二女人者。大涅槃二萬五千偈以為牛也。持戒破戒人名二女。一持漿瓶者。漿喻持戒。一持酪瓶者。酪喻破戒也。俱至城者。俱至大涅槃城也。而欲賣者。修因買果名賣。于路者八圣道名路也。腳跌者過去業盡名腳跌也。二瓶俱破者。二人陰身謝也。一則歡喜者喻漿瓶本畜酪時為欲得蘇以擇。得蘇者后瓶雖破所為漿澤不足可惜喻持戒為發生真解。此云身謝未足可惜故言喜也。愁者本畜酪時為欲求得蘇未得。中間瓶懷無所克獲可惜之甚喻有相之戒。不能發生圣果。此身已謝界戚三涂名愁也。持戒破戒亦如是者令喻也。喜樂有何差別者迦葉問此二數使別也。端坐不作惡時名喜。持凈戒必清界涅槃名之為樂。第二觀生無生□□名喜。見大涅槃會證時名樂也。第三句下名喜上名樂。第四離生死共法名喜。得十八不共法時名樂。第五持戒故斷除十惡名喜。明見佛性澄解脫時名樂也。非世間者結句也。五法作身者信慚愧善知識宗敬戒。此五法咨發涅槃名依助也。離五蓋者會諸法實解斷除五陰名離也。五疑者三寶中生疑為有為無四疑戒五疑不放逸應是初住也。聞常生解斷向五疑也。得五根者此信能發生涅槃名根下四之然。五種涅槃者斷五陰取著煩惱盡處名五種涅槃。非世間戒也。若我弟子讀誦涅槃至寧不受不持來明其無戒。若我弟子慎莫調戲以下。至非我弟子以來。明其無定。受持是經莫非時說以下。至是魔眷屬以來。即其無惠如是不應流布也。若我弟子受持經時。毀犯禁戒令經無威力。使無量眾生誹謗不信。二令經無威力。三不得使人正寫正畫。四令人墮地獄。五令人不得人天果報。是故不應受持我經。若我弟子受持是經持禁戒者。一令經有威力。二令受持得正寫正畫。三令不誹謗。四令人不墮地獄。五令人近得人天果報遠得常樂。如此三人受持我法也。欲受持時。要正念在心不得輕躁也。說法適時生人正見。若說不當時便生人邪見。是故言莫非時說莫非圖者。他國中信小乘受亦不得說常經若說生他人邪見也。不請說者要殷勤三請。然后為說非時不得獨為人說。何以然。生前薄狹令經無威力也。下句亦爾。若欲說經時說佛性時。要持凈戒心身口等名身凈。二修定除其輕躁。三時勝惠除其邪見。若說為一句一偈令人發無上菩提心。若爾此是真善知識是我弟子也。復次善男子一切世間不知覺以下。第四會六念生解名知見覺也。念佛佉僧第一義無此四是果中事戒施是因中行也。云何如來以下為三潘來解。過去佛說十二部經化眾生。如來亦爾。說十二部經。如佛所說名如來也。二佛本乘六波羅蜜十一空到大涅槃故名如來也。三有過去佛開有三乘以濟物。其壽無量。如來亦爾。如過去佛三乘益物實壽無量名如來也。云何為應者。凡五潘來解。世間不言法悉怨家佛應害故與八假理相應名應也。二四魔本牢亂行人。是菩薩怒佛因地時應破四魔故名應也。三菩薩時應斷離一切煩惱故名應也。四菩薩因地時無量劫中應為人受苦身心常樂故名應也。五佛今現在應受人花香飲食名應也。前據真處解。后一就應佛上解也。云何正遍知者凡為四潘來解。正者是常住理無其邪到名正。遍知者于常樂苦無常等不顛倒中無不遍達名正遍知也。二正名苦行者水道焉茍等戒也。遍知苦行得三涂果報遍知苦行因果也。三正名世間中道理也。知者知修集中道解畢得無上菩提果也。四正者金剛以還正自可數可量。遍知者知金剛以后不可數不可量名正遍知也。若語二乘于界入中亦遍知知理不盡不與遍知也。云何名明行足者。凡有五潘解。明者果中三明。行者名因乘戒惠是會于果名行足。后明行足是如來體行足者滿足行名明行足也。三明者就果解。一菩薩明者。是果中大道心非下地也。二諸佛明者。佛明達三世也。無明明者。無法無明名無明明也。善逝者凡有三潘解。逝者言者乘大涅槃化眾生者。二解乘善心入涅槃者。答至涅槃賓無下地名相為化物故說有名相也。世間解者凡有五潘解。善達世間善惡因果解世間名世間也。無上者凡有五潘解。人天是上士。一佛是無上士更無過者。是故號佛名無上士。三世諸佛體是最上更無過者名無上士。調御丈夫者凡有三潘解。如來自己丈夫復調御丈夫也。天人師者凡有三潘解。師有訓道之恩弟子有仰咨之義。能化備人天故名人天師。佛與畜生餓鬼作師。但人天受道處獨且語人天也。佛者自覺覺人故名佛也。破煩惱故名婆伽婆也。若男若女以下。上來明佛竟自下勸信也。于無量劫以下此文何以來。上來十號之果。何由而得。良由無量劫中供養父母明四無量心為因故。得上來十號之果。出世間心者。此五十心何以來。良由因地時行五十心為因。是故上來得十號之果界。知心者知常無常界別也。生界知者生心在常無常中也。住界知心者。心常止在常無常界知中也。自在界知心者。任放之觀名自在也。是故者是上來供養父母修四無量五十心故。令得十力四無所畏三念處果也。三念者一心聽法不以為喜。若不聽法不以為憂。二人[仁-二+助]來常行舍行。此三境生我念處名三念處也。念法者是常住法。能令眾生得現果者。念法因緣現在得名聞果亦可得行地界也。無有時節者。以常法化人無有時節也。亦可常法無于時節也。常法者以法眼所見非肉眼見也。非本無令有名不生。非已有還無名不出。常法無有住滅也。無舍宅者常法無生無舍宅。為作舍宅者。常法能彰行人無常霜露而名舍宅。與人作常住師依眾生無其明解。能與人天作大明之解也。令人到常住彼岸也。與人常住無礙香斷諸樂者。斷三受中樂受也。其體常家名安隱。體絕四趣名彼岸。非色者非下地色。斷下地色盡。而是色者其體顯現。是其妙色正得言非業非結不得言。而亦業結者業結本是下地法也。非物者非生死物。斷物者斷下地物。而是者常住物也。非界者非下地生死界。入斷界者斷下地諸界。而是界者是法界也。余句類然。非教者理處絕言名非教。應形在世非是不教。是師者能成于圣名師也。非止者體絕下地名非止。非不止者。為物故現同下地止而斷下地一切止。而是止者而是果中妙定也。云何念僧者。體是常住不可受椅能生物福田。雖為福田者。雖生眾生內心福而體絕相名無受取也。體絕眾累名清凈無穢理處絕于思量名廣無邊也。云何念戒者。思惟有戒不破。是大乘戒體。非色礙名無別。既能止物惡名可護持也。行此戒能得涅槃名因戒。能使行人出生無海名船舫。莊嚴行人名瓔珞。使人得佛名大性。潤益于物名大海。能去人煩惱垢名灰汁。有遮霜露名舍宅也。能割煩惱名刀劍。能使行人度生無何名橋梁也。治煩惱病名良醫。能使行人藉此遠至大果名腳足。除人闇障生人惠明之解名眼目。除煩惱熱名蔭涼。能使人登涅槃名梯橙。若住此戒者是小乘戒。若住小乘戒亦得聲聞四果。然我不用要持大乘戒畢望得涅槃也。云何念施者。大士亡相行施畢得菩提果。若不行施畢不得佛。云何未來莊嚴四部眾也。正以亡相行施未來成佛能莊嚴四部眾也。若我弟子者。上來離而言之。便是六念。總而言之。正一法念。若修小乘十二部經。與今大涅槃等無差別者。是義不然。道是語時作何意為欲障經甚深昔經不如。今經是勝也。甚奇甚持以下嘆經也。佛法眾僧不可思議者。總嘆三寶也。菩薩無有教者。于此經中自發菩提心名不可思議。下句可解也。住凡夫菩薩未階初性種不動地。而能于經生信不退度化前人名不思議。有身遠離非口者。此文何以與聞。上來菩薩何由能作不思議化者。切由三業不為惡故。能作不思議化也。身遠離者斷殺盜邪法也。口遠離者斷妄語惡口兩舌無語。非身非口者。斷意地三毒也。菩薩不見一法。是身是業者。性空道中不見身不見業。可以遠離。而云有離者假名道中而有十惡可離名不思議也。實有此惠。然不能令菩薩遠離者。假名道中惠眾日斷惑。實法道中無有一豪斷切故。笑不可思議。實法道中惠不破結。何以故。何以實法道中惠不破結故。有為法異生異滅。念念實中有惠時無結。有結時無惠。是故惠不破結也。實中地不能持貪。不能貪者本貪于不貪。貪起時不貪以滅故言貪不能貪。余句亦然。我今始知菩薩常住三寶不可思議以下領解也。世尊無上佛法當久亦住以下第五文。若解經廢興者。是覺知菩薩解過世間問意。上來有大涅槃法。于中修行便得。上來不思議化無上佛法幾昧而滅者。若無大涅槃法既無法念處無法何修。云何得成知見。覺人既不成知見覺云何能作。上來不思議道。若大涅槃乃至有是五行以下。答上向問無常住法念處可修。云何成知見覺者義不然。答我弟子未來世具足五行流通常住大涅槃經。修此五行時我佛法不滅。若我弟子多犯禁戒。不修五行懈怠廢亡不能流通。當爾之時佛法則滅。若此經興事在于人。此經若滅亦在于人。若語興紙素經興。若語滅者此紙素經滅。興廢由人。都不關前理。若語常理有佛無佛古今有之。未始不無有此法念處。是菩薩于中修行得成知見覺。人便能作。上來不思議化有能受持以下。訖至具足流布未有人行五行故。當知紙素經興。若我弟子多犯禁戒至然后滅盡來人不行故。明紙素經滅。若語理古今是常未曾有數也。迦葉白佛言以下。為未解者作難。先列過佛。我親從佛受如是義者。受如是盲滅義。問如來迦葉佛時有是經不者。如其有不應言滅。如其無者。迦葉佛若無大涅槃經云何言諸佛等有秘密藏。若迦葉一佛有知諸佛同有不但諸佛同有釋迦亦有。我今難迦葉一佛既無。明知諸佛亦無不但諸佛亦無類。今釋迦亦無。此是類難。我先說言。唯有文殊以下答中凡有三答。一以人來答。二以理來答。三提文來答。一唯有文殊方解是義者何處說。上本有今無下說本有者本有佛性本無者眾生緣因未備現在無佛性本有今無。唯有文殊大士方能玄會有知理有不無也。第二有二種法者世法可滅者。金剛以還是世法無常故可滅。第一義法則不可滅者。佛性第一義諦古今常住則不可滅。復有二種者。金剛以還體是無我故可滅。涅槃住常樂我凈則不可滅也。二乘所持理之及教則有壞滅。大士所持常樂極理則不可滅。一外二內者。十二部經言。經名外則有壞滅。所詮之理名內則不壞滅。一為二無為者。降佛以還為三相所為則有滅也。法身常住不為三相所為則不可滅。一者人中。二者天中。十地等伴人中則可壞滅。第一義天理無壞滅。十一部經是無常法則可壞滅。指佛性理正曰方苞含稱廣。此方廣經則不可滅。汝向所問者。第三提文而答汝向問。迦葉佛有是經不者。汝難一佛已無諸佛亦無類。今釋迦亦無者義不然。此大涅槃經是一切諸佛秘密藏者。明迦葉一佛已有。明知諸佛同有不但諸佛同有類難。今還類答。何以故者。何以名秘密藏故一切諸佛雖等有。此法十一部所說佛性故名藏。如人七寶不出不用名藏。問長者寶何以不出不用。為未來谷貴賊來浸國。乃至道路忽難　爾時方出七寶用如來亦爾。所以不說者。亦為未來四事因緣故。令方出用谷貴者人解不同。且就一師解。正指苦無常無我以乞之為谷何時賊。今言貴者初始鹿野為說苦無常用。此法斷三界或盡道成無著于己有用稱之為賤。后時以苦無常曼加佛地于己無用稱貴也。賊來浸國者。聲聞二乘是賊。常住涅槃是國。欲明二乘謗無涅槃名賊。浸國惡王者二乘人是也。為欲贖命者。欲明二乘說佛無常似。若斷他法身命如來今在雙林說法身常住授與聲聞。既聞常住斷佛上無常。于法身上不作無常見。如來可還自申已常名贖命也。道路澀難者。苦無常有通人義名道路。何時中滑。今道澀者。昔日苦無常法通其行人出于三界名滑二乘。今者以此無常類著佛地成其顛倒名澀也。如來今日謂苦無常在于金剛以還常樂在今。佛地還使二乘得八修之解。除其到或財難得者總結。前谷貴賊來侵國遇惡王道路忽難。如此因緣名財難。得時當出用者。在雙林中顯大涅槃常樂我凈名出用也。畜不凈物者合上谷貴也。為四眾說如來畢竟入無滅涅槃。合上二喻。賊來浸國遇惡王為贖命也。讀誦世典以下合第四道終澀難。世典者修遍執無常為是也。不敬佛經者。謗常住涅槃名不敬也。人流行文字經有其隱沒大涅槃常不變易。云何難言迦葉佛有是經不也。所有眾生貪欲微薄以下。解迦葉佛諸興廢所以。欲明迦葉佛時貪欲微薄知惠滋多。佛滅后七日假四依說。過七日后不假言教相與□理在心。是以得理以亡恰不假言說如是名滅。此時滅非要也。今世眾生智慧微少煩惱梁厚愚癡多法人不能信。爾時法不流行名之為滅。若語常理古今湛然理無滅也。自下度引事來誡敕明常法不滅也。若佛初出以下。訖至雖復涅槃當正法久住以來。泛明一切佛有其興廢也。我法滅時以下。明釋迦諸有其興廢。或說神空欲明眾生廣起到或名法滅。此是惡滅也。爾時王會城阿阇世王者何以來。凡有六意也。一上來一改直明知見覺行。此明知見覺人。上來明四等益物竟。未知得益人是誰。自下出世王是得益人也。三昔經何以不來。今經方來者。昔經理教不如不能滅人五逆重罪欲障今經理教具備。必滅人五逆重罪也。四經初何以不來。此中方來者。欲明初其病未增道根未熟。是故不來。今時其病已增道根已熟。是故此中來也。五前圣行品中何以不來。梵行中方來者。前明圣者是自正之行。不兼冰化故不明也。欲障此品冰化之行本自濟物。是故此中來。六此品初何以不來品未方來者。欲明品初慈悲之始未能滅人五逆重罪故品初不來。此中如來入月愛三昧慈悲志極。能滅重罪故品未來也。自此以下凡有八段經文。第一從初以下。明其王心生悔熱遍體生瘡由害父故爾。第二從大臣名月稱以下。此之一段明六臣勸王詣六師治病也。第三從耆婆以下問王得安隱眠不者。勸王向佛重罪畢除也。爾時世尊在雙林問以下。第四凡有二意。初明應身為王住世說法令王性悟除罪發心。二說法身常住令得悟也。月愛三昧以下。第五除王身患。耆婆答王以下。第六譬如曷人速赴清泉勸王求佛。上來處處勸王詣佛向王自惟罪深無有去意。是以此中耆婆重勸。即命一臣名吉祥已下。第七明王受勸嚴駕車乘國人民向佛去也。佛告大王諦聽諦聽已下。第八為王待從說二諦除王心中病也。欲明世王為化物故現同凡夫起其逆罪。語其內德實是知見覺人。何以知昨六臣勸王詣六師除病世王以知六臣非是知見覺始知。其六師非是知見覺。終不滅人罪逆故。不從六臣之勸也。若論耆婆是知見覺始。若論如來是知見覺終。是故世王從耆婆之勸詣如來所。故知世王見覺人也。其性弊惡至其心識滅來內有害父之心。口有刑戮之過也。見在者唯見現貪國重位五欲等樂故害父也。不見未來等現唯現為五逆為因。未來畢得阿鼻地獄為果故。言不見未來也。純以惡人為眷屬者。與提婆為等侶也。父王無辜者。辜之言罪。欲明父王于我實無有罪。因害父說不可附近以來明逆害。父已見受花報體生其創晃穢位增也。若爾地獄果報受無疑也。明其母子心重以種種藥附王瘡也。王白母言如是從內心生。不從四大起世間藥草不能治也。以遠彰出世良醫方能治也。又臣名月稱已下。第二六臣來問病也。就六臣中問之以答各有五句。一性至王所。二問病原由。三答由害父王。四明無醫療治。五者尉愈王也。大臣各說有已皆有五句。一說名字。二嘆師德。三明住處。四者勸王詣師。五者王許往治。六師所計各不同也。第一師起斷滅見。第二師計身有七分細者。是常不可殺。粗者無常是可殺也。三計萬法。皆從自在天生。第六計莫問有罪無罪不須修道八萬劫后自然得解脫。是大外道也　爾時大醫已下。第三所以問王。得安隱眠不者。欲明耆婆大醫。明知世王逆父罪重不得安眠。所以問者。凡欲省病要問原由。欲使自說病拔故發問耳。下王以偈來答。初四偈明佛得安隱眠不。心無取著已下有偈半明大士斷除十惡盡乃得安隱眠。正應明不安眠所以道余人等世王意。先明諸佛菩薩得安眠時為彰已。是人不得安眠也　誰得安眠一偈釋前四偈佛得安眠　誰得安眠所謂慈悲等釋前五偈半也。眾生無冥已下三偈。世王自道已害父重罪。具十惡業不得安眠　若食過節度已下三偈。泛明世間心有疑。未獲者不得安眠也。耆婆我今病重。逆害父王。世無良醫治我身心。汝云何問我得安眠也　如粗在強者已下。與已作喻我害父王罪重必感地獄。有無良醫治我身心。云何得安隱眠也　答言善哉已下凡有七事來勸王。王答言罪重不可除罪者。一心生重悔。二漸三愧四便發露向之。五便識知因果。王有五種善根非一闡提。云何不向佛也。一事竟第二汝向言世無良醫者。加毗城王子悉達多是大良醫。云何無也　女道無妙藥者答自作自受已下。第三出妙藥　釋提洹因已。第四廣引同類以勸世王。假使一月常以布施下。第五舉足一步必備重罪也。爾時天王答耆婆已下。第六臣勸。爾時空中出聲已下。第七必王空中勸子也。一念善心彼百種德者。王有五種善根。云何言罪重不向佛也。三十二相八十種好是大良醫光明應也。若色非色已下解真身。若色者應同其色非色不同世間色。非非色者法身常住不可名色。不可說非色。非非色都無。下句亦作自作者。金剛已還后受報名他受也。造因名自作自受者。始終一行者名自受也。自作他受者金剛已還名自作。金剛已后受報名他受也。無作無受者。常住第一義諦名無作無受　第四釋提洹因諸佛常除五衰沒相。王今諸佛而不除逆也已下。十三種得益人來廣勸王也。阿逸多具三逆罪。昔經亦除。何以上言昔經不除世王逆罪今經除者。欲明阿逸多雖具逆過因強為緣弱發昔強因故言昔經亦除三逆也。欲明世王過因是弱昔緣復弱故言不除王逆罪　要今經理勝與作強緣。便能發過去弱因滅其重逆故言今經除也。若信臣語速往佛所信臣上悉多是大良醫無作無受是妙藥。若信此語詣佛重罪必除。若不見信者上有良醫妙藥除人重逆罪。愿善思之者愿王思上十三種人諸佛蒙益。王今詣佛亦同得益。諸佛大悲普覆不限一人。此文何以來者。上來諸人詣佛悔過疑如來心不平等。余人雖可除罪我一人佛何必不除我罪何以然。佛心不必平等。是故興此文也。我上來言語一切有罪詣佛都得除罪。豈可限王一人。假使一月者。第五道世王害父以來畏堅地獄種種布施[泳-永+(炙-火+立)]得勉之。是故勸王。假使一月常以衣食種種等物供養。一切人所得功德分作十六分。不如舉足向佛一步。若爾今還速詣佛所也。王答耆婆者。第六臣勸雖知如來其心平等不限一人。我自審罪重不敢去者。所以然欲明如來永斷生死故。言其性調爭所有眷屬亦是清凈。我今罪重非是如來聽眾系屬地獄。何由向佛也。吾今深自悼無去心者。我雖殺父罪重備為一國之主。我若詣佛佛。若接敘共我言說我意故可設使我者恐不接敘語言我更重加著恥故言都無去心也。空中出聲者。第七父王所以勸者。見世王臣勸不肯去。是以父王勸也。就中有三。一明佛滅不久。二說地獄來怖。三明父子無絕。道佛法將滅法船欲沈。汝今日不向于佛必受地獄也。王聞是以悶絕辟地者。我逆其父父不以為惡空中勸我。感父慈恩悔本惡人聞父欲去罪無人救。是以悔心踰怨名悶絕也。二意所為諸人道根未熟。兼聞佛去悲心將發名悶絕也。當為是王住世至無量劫者。第四文別凡有二意故也。一從上愿善思之中來上意佛心不必平等。何必除我罪。此義不然。王今速往佛在雙林之中以為王住。至無量劫王可不知定除逆罪也。二意王上臣勸自審罪重不肯去。父王空中出聲道佛必滅汝后時滅罪無處。是以自投于地謂佛實滅。是故如來在雙林之中自為王住。至無量劫。我今一日之中為王說法。使王生解除罪。如似我無量劫為住不。不異二應身住世為說常住故。今不逸如似無量劫住不異也。下六復次前四為不解。如來常住者。應身住世令其得解。后二復次為說佛性常法也。迦葉自佛言。如來為一切眾不入涅槃無有實滅。所以不道余人也。為世王等謂佛永滅自投于地。是故彰應滅非實滅也。我言為者。一切具縛凡夫為說名用除其空執。阿耆世普及一切造五逆者。我言為為一切逆罪眾生普感。世王現造逆者為此人說法也。后復為者。為執有為眾生久住于世。不為無為者。達解常住不待我住也。后為者即不見佛性眾生我要住世為說使解佛性也。若解佛性者不假我住名不為也。后復為者是阿難迦葉二眾云何言獨為世王也。阿耆世王者即是王后宮娣女也。后復名佛性者我為要使生佛性也。阿耆世者名恐。正以不生佛性故。廣起煩惱怨生也。如來密語已下嘆三寶不可思議也。大悲導師已下第五文句何以而來。二意故興也。由上文中世無良醫。治我身心者。汝今在家未去。如來以入月愛三昧放神光注照王身。除王刑苦。王若詣佛重逆必除。是故興此文也。二意上言為王住至無量劫者。但有為言未有為事。上為王住世之言未必是實。是故如來放月愛三昧除王刑苦出其為士成上為王住世之言實人不虛也。所以先言大悲者。為成慈深極王除王重逆也。曾聞人說劫盡三月普并現者。欲使耆婆廣解光之所以。是故現疑而問答。言此非劫盡寶珠等光者。重答非世間光也。又問言此非三月并照者非世間光。是何誰能放此光也。天王當知。是天中天者答汝問。何誰放光者是如來也。是光無根。無邊量者欲明是光從無相智惠心中來。不可以根量往尋也。非青非黃等者。從非青非黃處來也。亦見念者自審罪重。謂佛不在意如向來言。如來慈光照身除苦者。故言亦見念體下以七子來答。從初住至六地以來。是其六子住前凡夫。復是一子名七子也。王所為人是其凡夫。廣造逆者如來大悲于苦眾生生其上心遍重也。譬如月光能令一切已下。上來一段廣釋月光來之所以。體相自已下明其有益。就中有六。初三明生善。后二喻明滅惡。最后一喻剬月愛名字也。我聞如來不等。惡人同止者。何以生上來光照身止于粗苦。將欲詣佛去思量如來經中言語似不除我罪故興此文。佛家經中明大海不宿死尸。釋提洹因不與鬼住。我今罪重。云何往見于佛。設往見佛者。身將不陷入地獄。我今不去故得少時住也。何以然下王自釋。我觀如來意寧近師子猛火終不近惡。我等惡人佛家經中言說是實。是故我不去也。耆婆答王已下。大段第六重勸王也。明六事來勸王。何等為六。一譬如人渴速起清眾。二饑夫求食。三怖者求救。四病求良醫。五熱求蔭涼。六寒者求火。王今罪重。求佛亦應如是。云何不去也。常為闡提者。何以向來由王上來言大海不宿死尸。釋提桓因不與鬼住者王謬引也。今日涅槃經是無余說。尚為闡提說法。豈況非闡提而不蒙慈悲救濟故。舉闡提來勸世。王言我聞。闡提不信因果不得義理。如來豈可為說怨畏不實。是故重審脫。答若有實我云亦除我逆也。耆婆已下廣明闡提行中凡有三段文。從初至已病增故以來。明闡提相。遣使命醫已下。第二難可療治以來。明感圣圣觀根性有具不具也。爾時即入病人舍宅已下。明佛為說法。譬如有人者闡提人也。過重病者。世間重病將死不久。欲明此人將成闡提名重病也。夜夢者苦體見心成名覺未成闡提以來見心未明名夜。一住殿者。本有其四柱任持即強。三柱既無。唯有一柱崩倒。不久內合時明欲界為九品善以斷八品盡。唯一微品善在不能不作闡提升持處弱名一柱也。服蘇油脂者。服邪見蘇油使信心孔合外善不入也。臥灰者身倚因果理名臥灰。食者以邪斷資神名食也。舉枯樹者心無因果樹樹名必成闡提也。與獼猴坐臥者。明內無正定馳騁諸塵也。忱在邪見來沒在五欲埿也。墮樓殿者謗無菩薩乘高樹木謗無緣覺乘。馬牛羊者。謗無聲聞乘。青黃赤白色衣者。表闡提賊人作相也。喜笑等者邪觀適心也。烏鷲等者。遠況闡提食善法都盡也。齒發落者。謗無實惠方便智也。裸形等斷慚愧二善名無衣服。枕狗者心沒無因果中也。臥糞穢者身具十使也。復與亡者行住者。與已成闡提為等侶也。攜手者表不二之意。明與闡提同見也。毒蛇滿路者而從中過者。斷常諸見名毒馳。十惡通入至于三有名路。從五逆十惡過至何量獄中也。與被發女人相抱持者。喻起八倒交橫也。樹葉為衣服者。以斷常身覆身也。乘車正南行挺者。此是指南車。此人謗無因果。君臣父母謂為指南之解也。是人夢以者。上來一段明一闡提相作夢喻。自下明已成闡提作覺喻。心生愁惱者。斷九品善盡已成闡提應名歡喜義言愁惱也。諸家已下第二文句。諸家者遇善為因名親屬也。過去因義不亡仰感于圣名命也。過雖有因善旨微細弱名缺短。不能資現具足生善名根不具足。此之微善在中名頭蒙塵也。被斷之善彰物處微名壞衣也。壞車者運物處少過去微善資發處微名壞車也。感機彰圣名語醫也。速自上車者。感道時促名速上車也　即自思惟已下將為說法先觀其相也。其機是弱名見使相根不吉也。現在必作一闡提名難可治。占日者上來使雖不吉觀其根四日六日等。此俱雙日得病難治。觀此人有不善根無善根也。占星者第二觀性。此一闡提性好作惡都不好善也。占時者第三欲觀秋時乃至夜半時。此時定得病難治。觀闡提心中。正欲作作惡不欲作善也。或定不定者。斷上品次斷中品。從中下從著至微必斷善根定作闡提微品之生。從中生上從微至著必生善根名不定也。若有福德者。過過去供養千佛萬佛名福德可療治也。若無福德者。若過去供養一佛二佛以來冀無福德。雖吉何益。與使俱者乘感而應名與使者俱在路復念將來故道來猶未來也。長壽者過去善感生現在善現在善復感生未來。如此名長壽可療治也。短壽者過去有因不感于現善善不感未來善不相續。名短壽不可療治也。二小兒者。斷常二見是也。又云善惡為二小兒。善惡競興名相辜也。善惡相違名斗諍。善弱惡強。斷善不生名捉頭拔發也。見人持大大本明性喻佛寶闡提無佛寶名自滅也。斫樹木者謗無法寶也。手曳皮革者謗僧寶也。道路遺落物者。多是惡佛欲明謗無因果。唯佛法之所遺棄也。執持空器器空無物者。欲明闡提廣造諸惡空無善法也。獨行無侶者。均惡人為侶無善人善侶無善也。我若不往非良師者。世間師本如前人必死為現在父母妻子故要往。雖往必不可治。如來亦爾。若不往則不名佛有大慈悲。雖不能救現在不作闡提。為生后世善故要為說法也。南方非鳥聞者。南方是離地欲明闡提與善法永離也。即入病人舍者。第三經文一往為說生下品中品微善去離遠名入舍也。數塞數熱者。初聞法生信。后還起謗斷常諸見也。咽喉結痛者斷塞善路也。舌上破裂謗無中道也。身卒肥大紅赤異常者。起大嗔大貪也。問瞻病者指過去為因名為瞻病者。藥對其機名說法。后為當修善為當起惡故言意志云何。答言大師已下理中語也。本敬信三寶。今敬信情息者。本未作闡提時。于三寶所生敬信心。今謗三寶名敬信情息也。本性弊惡者。本修善罰惡名弊也。今則和善者順境起惡也。本于父母所生慈孝等善。今謗無父母名無恭敬心。即前嗅之者。第二周為說□為生下品中一品善臭香不定必作闡提。即前觸身者。第三周為說法生下品。中上品可名觸身。當聞法時暫生其信。后還誹謗名香嗅不定也。或[革*卬]如石者起我見也。或冷如冰者起大癡也。或熱如火等起大貪也。或忽如沙等起斷見也。必死不疑現在必成闡提也。然不言是人當死者。現三周說法作因未來必生。于吾今據豫明當更來者。世醫知病者必死道來必不來也。內合時務本一日之末喻如來說法之終名據務道未必不來也。后云現為說法爾名據務也。明更來者后更有勝善感時更來為說也。滅應歸本名還家。亦可攝化不設名還家也。明日使到者。未來世中更有善感也。事未訖者。余方施化名未訖也。未合藥者。所感冀微未來未勘聞法名未合藥。大王世尊亦爾者已下合喻也。上列喻甚多合中極少。世尊亦爾者。合上良醫喻。根性者合上占星略不合占時也。而為說法者。合上入舍臭香觸身三周說法也。若不為一闡提說法凡夫。謂佛無大慈悲息凡夫情故為其□法。大王如來常施諸病者醫藥