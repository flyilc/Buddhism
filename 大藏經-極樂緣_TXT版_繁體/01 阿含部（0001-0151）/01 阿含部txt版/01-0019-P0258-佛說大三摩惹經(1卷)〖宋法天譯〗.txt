　　No. 19 [No. 1(19), No. 95(1192), No. 96(105)]

佛說大三摩惹經

　　　　西天譯經三藏朝散大夫試鴻臚卿傳教大師臣法天奉　詔譯


如是我聞。一時佛在迦毗羅林。與大苾芻眾。皆阿羅漢。諸漏已盡。所作已辦。逮得己利。盡諸有結。心得自在。如是五千五百人俱

爾時十方。復有釋梵大威德諸天。與諸眷屬恭敬圍繞。身色端嚴。光明照耀。來迦毗羅林。詣世尊前。頭面禮足。住立一面。時四大梵王各以伽陀而頌佛德。第一梵王。而說頌曰

　此大三摩惹　　宣揚妙法音
　我佛無能勝　　天人普來集　

第二梵王。而說頌曰

　歷大僧祇劫　　修行深信心
　守護眼等根　　不住諸塵境　

第三梵王。而說頌曰

　戒定慧真實　　清凈無垢染
　如帝釋金剛　　堅固不可壞　

第四梵王。而說頌曰

　若人歸依佛　　永不墮惡道
　彼人命終時　　速得生天上　

爾時世尊。以凈天眼。普觀大會。人天之眾無量無數。告苾芻眾言。過去如來應正等覺。集會人天。而為說法。亦復如是。我于今日。普集人天。欲為說法。汝等受持。若人勇猛。決定無畏。猶如師子。深信堅固而無所著。大地山間乃至梵世。皆得涅槃。說是法時。復有一千七百有學天人及無數諸天。光明照耀。來詣佛所。佛告苾芻。汝等諦聽。我觀彼等諸來天眾。應以聲聞所樂之法。而可度之

爾時復有七千大藥叉。具大神通威德。光明照耀。與諸眷屬。恭敬圍繞。來迦毗羅林

復有六千大藥叉。住金山上。具大神通威德。光明照耀。與諸眷屬。恭敬圍繞。來迦毗羅林

復有三千大藥叉。住娑多山。具大神通威德。光明照耀。與諸眷屬。恭敬圍繞。來迦毗羅林

復有供毗羅等百千藥叉。住王舍城尾布羅山。具大神通威德。光明照耀。與諸眷屬。恭敬圍繞。來迦毗羅林

復有濕嚩彌怛啰．半左始．尾濕嚩彌嚩等藥叉大將。具大神通威德。光明照耀。與諸眷屬。來迦毗羅林

復有東方護世天王乾闥婆主。名地里多啰瑟姹啰。具大神通無量威德。身色妙好。光明熾盛。與其眷屬。恭敬圍繞。來迦毗羅林。集會聽法。南方護世天王。鳩槃拏主。名尾嚕茶迦。具大神通無量威德。身色妙好。光明熾盛。與其眷屬。恭敬圍繞。來迦毗羅林。集會聽法。西方護世天王。是大龍主。名尾嚕博叉。具大神通無量威德。身色妙好。光明熾盛。與其眷屬。恭敬圍繞。來迦毗羅林。集會聽法。北方護世天王。大藥叉主。名俱吠啰。具大神通無量威德。身色妙好。光明熾盛。與其眷屬。恭敬圍繞。來迦毗羅林。集會聽法。復有四大天王。侍從鬼神。所謂摩野．迦致．尾枳致．跋里虞．跋里俱致等。皆有神通勢力。我慢無明。形貌粗惡。種種變化。與其眷屬。恭敬圍繞。來迦毗羅林。集會聽法

復有藥叉神將。所謂印捺啰．謨嚩嚕拏．缽啰惹缽帝．婆啰捺嚩惹．伊舍曩．贊難曩．迦么．悉里瑟吒．俱儞建吒．儞建吒．滿尼摩尼摩尼左啰．缽啰拏那．烏波半左迦．娑多儗里．海摩嚩多布啰拏佉禰啰俱尾吒虞波羅藥叉．阿吒嚩俱曩啰啰惹[口*爾]．曩里沙婆唧怛啰細曩．巘馱里嚩．禰里伽設帝摩多隸．半左羅巘拏酥謨摩曩彌里具。并其眷屬。怛里頗梨．怛里建吒計。乃至世間行者。俱有神通威德。光明照耀。恭敬圍繞。來迦毗羅林。集會聽法復有諸大毒龍。所謂怛叉迦．劍末羅濕嚩多嚕．缽啰缽多．缽啰惹虞．莎虞曩娑賀掃那娑俱．地里多啰瑟吒啰．俱祖啰．愛啰嚩尼龍等。嗔恚暴惡。有大神通威德。光明熾盛。與諸眷屬。恭敬圍繞。來迦毗羅林。集會聽法

復有金翅鳥。名曰無畏。與其飛禽清凈眼等并諸眷屬。亦具神通威德。光明照耀。恭敬圍繞。來迦毗羅林。集會聽法

復有無能勝金剛手。海內住者。一切怖畏藥叉。并其眷屬。皆具神通威德。光明照耀。恭敬圍繞。來迦毗羅林。集會聽法

復有阿修羅眾。所謂尾么唧怛啰。穌唧怛啰。缽啰賀。那母唧隸。及一百末隸阿修羅子。并諸眷屬。具大神通無量威德。光明照耀。恭敬圍繞。來迦毗羅林。集會聽法

復有四大王天。忉利天。夜摩天。兜率陀天。化樂天。他化自在天。及諸天眾。皆具神通威德。光明照耀。恭敬圍繞。來迦毗羅林。集會聽法

復有名夭。所謂嚩嚕拏天。嚩嚕尼天。穌摩天。畢里瑟吒天。阿誐摩天。蜜怛啰嚩嚕尼天。地天。水天。火天。風天。如是十天。具大威德。神通變現。并其眷屬。光明照耀。恭敬圍繞。來迦毗羅林。集會聽法

復有那羅延天。娑賀梨左天。日天。月天。星宿天。帝釋天。莫伽天。一切最尊賢圣天。并二眷屬天等。如是十天。具大神通無量威德。光明照耀。恭敬圍繞。來迦毗羅林。集會聽法

復有諸天女等。所謂娑呬迦天女。如火焰天女。阿里瑟吒天女。穌摩天女。烏多摩天女。補瑟波嚩悉儞天女。左啰迦天女。穌跋捺啰天女。羯叉阿左喻多天女。缽啰捺喻么曩天女。莎儞迦等。無數天女。并諸眷屬。具大神通無量威德。身相端嚴。光明照耀。恭敬圍繞。來迦毗羅林。集會聽法

復有大藥叉女。所謂舍摩藥叉女。摩賀舍摩藥叉女。摩耨沙藥叉女。摩耨數怛摩藥叉女。訖里拏藥叉女。缽啰謨沙藥叉女。摩曩缽啰努沙迦藥叉女。末啰賀藥叉女。摩賀末啰藥叉女。苾芻牟尼迦藥叉女。如是十大藥叉女。亦具神通威德。光明照耀。與諸眷屬。恭敬圍繞。來迦毗羅林。集會聽法

復有十大藥叉女。所謂輸訖羅藥叉女。竭拏末羅藥叉女。迦嚕拏藥叉女。儞羅迦嚩悉儞藥叉女。阿嚩那多計舍藥叉女。缽啰目契閉多迦嚩悉泥藥叉女。娑那摩多藥叉女。賀里帝藥叉女。嚕唧迦藥叉女。如是藥叉女等。亦具神通威德。光明照耀。與諸眷屬。恭敬圍繞。來迦毗羅林。集會聽法

復有賀里帝及童男童女眷屬。亦具威德神通。光明照耀。與諸眷屬。恭敬圍繞。來迦毗羅林。集會聽法

如是十方梵王帝釋天人八部。諸大苾芻。無量無數。皆來集會

爾時會中。有大黑神。名祖蹲那。具大神通。勇猛暴惡。惱害人天。障修善事。以手拍地。發大惡聲。于虛空中。化大風云電雹雷閃種種惡相。眾皆驚怖。佛即觀察。說聲聞法。魔既聞已。歸依息惡。與諸苾芻。同住聲聞乘。是時眾會。見佛降魔。踴躍歡喜。信受奉行

佛說大三摩惹經