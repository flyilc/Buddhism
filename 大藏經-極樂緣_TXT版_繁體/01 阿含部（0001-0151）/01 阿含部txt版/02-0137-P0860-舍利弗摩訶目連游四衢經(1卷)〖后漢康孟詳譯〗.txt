　　No. 137 [No. 125(45.2)]

舍利弗摩訶目連游四衢經

　　　　后漢外國三藏康孟詳譯


聞如是。一時釋氏舍夷阿摩勒藥樹園。爾時賢者舍利弗。摩訶目干連比丘。游行諸國經歷一年。與大比丘眾俱。比丘五百還至藥樹。欲見世尊。是等來還比丘眾多各共語言。各各著衣持缽。其聲高大音響暢逸。佛以豫知問賢者阿難。此何比丘。揚大音聲其響洋逸。如捕魚師揚聲驗逸

阿難白佛。唯然世尊。舍利弗目干連。游止諸國經歷一載。大比丘眾五百人俱至于藥樹。見諸比丘各各談語。著衣持缽語言聲高音響暢溢

佛語阿難。勿令比丘來至吾許。阿難白佛。唯然奉命從座起。稽首佛足繞佛三匝而退。往詣舍利弗目連比丘所。言語敘鬧卻住一面。謂賢者舍利弗目連。令余比丘勿詣佛所。世尊有教。舍利弗目連聞阿難言。即從坐起往詣佛所。稽首足下繞佛三匝。速去衣缽。出詣藥樹與比丘眾俱

爾時釋種諸優婆塞。悉聚會有所講一義。遙見舍利弗大目連。比丘眾俱著衣持缽。晝日平旦詣于藥樹下。五百比丘眾俱。吾等寧可往問起居。時諸釋種優婆塞眾。即起速往詣舍利弗目連所。前稽首足下卻住一面

時諸清信士問舍利弗目連。何故著衣持缽。晝日而往于藥樹間。舍利弗目連答釋種清信士。吾等游諸國來還詣比丘眾。皆以疲倦今此露住。諸清信士答曰。唯諸賢者。吾等于斯具足施坐然燈為明。唯愿屈神及比丘眾。若謂佛者乃可舍退。賢者舍利弗大目干連。嘿然可之。尋往所施坐其床榻。則入其室與眾僧俱坐

爾時釋種諸清信士。往詣佛所稽首足下叉手白佛。我等請求世尊求哀安住。唯然大圣。信比丘眾。所以者何。于彼比丘諸漏盡者。已得羅漢所作已辦吾不懷疑。此等比丘亦不猶豫。其有比丘幼少新學初出家者。入是法律未久。其心移易或能變異。譬如世間暴水卒來無所遮隔。如是世尊。新學比丘初出家者。入是法律未久。其心移易或能變異。不覲大圣恐改志行。于時梵天忽然來下即住佛前叉手白言。我等請求世尊。求哀安住。唯然大圣。信比丘眾。所以者何。于眾比丘諸漏盡者。已得羅漢所作已辦。吾不疑此等比丘亦不猶豫。其有比丘幼小新學初出家者。入是法律未久。其心移易或能變異。佛即然可梵天王。賢者摩訶目干連。天眼徹視遙見佛心可之。請求睹大圣德。如大枰閣若大講堂。凈潔涂治開諸軒窗。日東初出入于軒窗光照西壁。賢者目連天眼徹視。遙見世尊相好巍巍。時目干連尋語比丘眾。諸賢者。當起著衣持缽。梵天請求諸幼小各詣。比丘曰。唯當受教速正衣服。隨舍利弗大目連等往詣佛所。稽首足下退坐一面。于時世尊。告舍利弗。吾亦前世供比丘眾。于心云何。舍利弗。心自念言。世尊宿世供比丘眾。于此大圣。比丘質樸于求望。知節行安常志精進。佛天中天則為法王。調者不調然當受教。諸比丘眾舉動輕飄。今日大圣慈愍眾僧。佛言。善哉善哉舍利弗。正當念此蠲除惡念。所以者何。誰為比丘眾去諸重擔。唯如來耳無所不住。及舍利弗摩訶目干連

時佛告大目連曰。于心云何。誰敬比丘眾。誰制比丘眾。我心念言。今佛世尊敬制比丘眾。唯然大圣。此比丘眾或有質樸少求知足。或不能者自謂行安精進無懈。如來法王自應當然。吾亦如是。佛言。且止勿有斯念。當更異念。所以者何。于是目連。誰能堪任去諸重擔。唯如來耳。及舍利弗大目干連

　以信渡流氾　　無放逸為船
　圣諦濟苦患　　智慧究竟渡　

佛分別是語時。六十比丘漏盡意解。無數比丘遠塵離垢諸法眼生。佛說如是。諸比丘清信士天龍鬼神莫不歡喜

舍利弗摩訶目連游四衢經