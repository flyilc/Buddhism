　　No. 56 [No. 26(106)]

佛說樂想經

　　　　西晉月支國三藏竺法護譯


聞如是。一時婆伽婆。在舍衛城祇樹給孤獨園。彼時世尊告諸比丘。諸有沙門婆羅門。于地有地想。樂于地計于地為我。彼言地是我。我說彼未知水火風。天神梵天阿婆天阿鞞婆天。凈有凈想。樂于凈計凈為我。彼言凈是我。我說未知虛空處識處無所有處無想處。或一或若干。或別見聞知識得觀覺行。今世至后世。后世至今世。彼有此想樂。樂是計是我。彼盡計是我。我說彼未知。諸有沙門婆羅門計地為神通不樂于地。不樂于地不計地為我。彼不言地是我。我說彼已知水火風。天神梵天阿婆天阿鞞婆天。以凈為神通。不樂凈不樂凈。不以凈是我。我說彼已知虛空處識處無所有處無想處。或一或若干。或別聞聞見識知得觀覺行。從今世至后世。從后世至今世。彼盡以神通示不樂亦不樂。亦不計我。亦不言是我。我說彼以知。復次我以地為神通。不樂地不樂地。不以地為我。我不計地。我以知水火風。神天梵天阿婆天阿鞞婆天。彼神通不以為凈。不以為凈不計凈為我。我以知此虛空處識處無所有處無想。或一或若干。或別見聞識知得觀覺行。從今世至后世。從后世至今世。盡已神通不樂不樂不計為我。我已知此。佛如是說。彼諸比丘聞世尊所說。歡喜而樂所因跋渠盡

佛說樂想經