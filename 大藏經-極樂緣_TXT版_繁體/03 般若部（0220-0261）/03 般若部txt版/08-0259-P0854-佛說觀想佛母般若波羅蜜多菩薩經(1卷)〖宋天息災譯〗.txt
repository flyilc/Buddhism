　　No. 259

　　佛說觀想佛母般若波羅蜜多菩薩經

　　　　西天譯經三藏朝散大夫試鴻臚少卿明教大師臣天息災奉　詔譯


灌頂真言

唵(引)曩莫舍吉野(二合)母曩曳(引)怛他誐哆野(引)啰賀(二合)帝三藐三沒[馬*犬]野

誦此真言七遍。以手于頭上灌頂。及摩觸遍身然后息念志心。作佛母般若波羅蜜多菩薩觀行。想此菩薩三面三眼身真金色。坐吉祥藏師子座。座有千葉金蓮。身有六臂。右邊三臂第一臂執數珠。第二臂執箭。第三臂作施愿相。左邊三臂第一臂執經。第二臂執弓。第三臂執如意寶。如是六臂種種莊嚴。于其身上復放無數百千那由他俱胝光明。遍滿一切世界。復想一切如來及多羅菩薩等一切菩薩。具足相好莊嚴其身。以諸香花而親供養。如是觀想已復念心真言

唵(引)曩莫舍吉野(二合)母曩曳怛他(引)誐哆野(引)啰賀(二合)諦(引)三藐三沒[馬*犬](引)野怛儞野(二合)他(引)唵(引)母儞(引)母儞摩賀(引)母儞(引)曳(引)娑嚩(二合引)賀

次誦根本真言

怛儞野(二合)他(引)唵惹曳(引)惹曳(引)缽納摩(二合引)鼻阿嚩弭(引)阿嚩弭(引)娑啰娑羅尼地里地里啰(引)地里地啰(引)地里儞嚩哆(引)努波(引)羅儞沒度(引)哆(引)啰尼布啰野布啰野婆誐嚩底薩里嚩(二合引)舍(引)摩摩波里布啰野娑波里嚩啰寫薩里嚩(二合引)薩怛鑁(二合)左薩里嚩(二合)迦里摩(二合引)嚩啰拏儞尾輸[馬*犬]野尾輸[馬*犬]野沒[馬*犬](引)地瑟姹(二合引)儞曩娑嚩(二合引)賀(引)

誦此真言已復作觀行。想彼佛母般若波羅蜜多菩薩右邊。有釋迦世尊燃燈世尊。無量壽世尊智決定世尊。光明王世尊雷聲吼音世尊。金花世尊散花世尊。于菩薩左邊。毗婆尸世尊羯俱忖那世尊。迦諾迦牟尼世尊迦葉世尊寶手世尊。于菩薩前面。大遍照世尊寶生世尊。阿彌陀世尊不空成就世尊阿閦世尊。于菩薩后面。最上蓮華世尊最上寶世尊。喜吉祥世尊琉璃光世尊不思議吉祥世尊于菩薩前。復有圣觀自在菩薩慈氏菩薩。普賢菩薩妙吉祥菩薩。歸命菩薩不思議吉祥聲菩薩。金剛手菩薩無盡意菩薩。辯積菩薩無邊辯菩薩。虛空藏菩薩無垢稱菩薩。自在行菩薩法生菩薩。常啼菩薩月光菩薩。法云菩薩地藏菩薩。寶藏菩薩寶幢菩薩。尸棄菩薩香象菩薩金毗羅菩薩。如是等一切菩薩摩訶薩遍滿佛剎。復有顰眉明王等。亦在菩薩前。如是圣眾一一觀想已。復想人間天上殊妙香花珍寶供具。以用供養佛母般若波羅蜜多菩薩。并諸眷屬一切菩薩。作此觀已。是人不久當成正覺佛說觀想佛母般若波羅蜜多菩薩經