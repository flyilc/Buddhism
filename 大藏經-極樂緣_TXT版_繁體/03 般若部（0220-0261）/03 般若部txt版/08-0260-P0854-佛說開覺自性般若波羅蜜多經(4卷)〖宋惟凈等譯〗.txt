　　No. 260

佛說開覺自性般若波羅蜜多經卷第一

　　　　譯經三藏朝散大夫試鴻臚卿光梵大師賜紫沙門臣惟凈等奉　詔譯


如是我聞。一時世尊在王舍城鷲峰山中。與大苾芻眾并菩薩摩訶薩眾俱。是時佛告尊者須菩提言。須菩提。色無性假性實性。受想行識無性假性實性。須菩提。如是乃至眼色眼識。耳聲耳識。鼻香鼻識。舌味舌識。身觸身識。意法意識。無性假性實性

復次須菩提。色于如是三性中轉愚。是所行當知是為菩薩正行。如是行者。是菩薩速疾證得阿耨多羅三藐三菩提果

須菩提。受想行識亦復如是。若菩薩摩訶薩于諸識中解無相法。苦自止息諸相寂靜。如是所行。當知是為菩薩正行。如是行者。是菩薩速疾證得阿耨多羅三藐三菩提果

爾時世尊重說頌曰


　若解無相法　　諸苦自止息
　眾相皆寂靜　　是菩薩所行　

復次須菩提。于諸色中闇之與明平等依止菩薩若能如實了知。解入此者諸法亦然。是菩薩速疾證得阿耨多羅三藐三菩提果

須菩提受想行識亦復如是。于諸識中闇之與明平等依止。菩薩若能如實了知。解入此者諸法亦然。是菩薩速疾證得阿耨多羅三藐三菩提果

爾時世尊重說頌曰


　若法闇與明　　平等性如是
　依止及解入　　知已得菩提　

復次須菩提。若菩薩摩訶薩于諸色須菩提。受想行識于三性轉。若有智者如實了知。即于識中不生取著。亦不現轉其心開明。由彼于識不生取著心開明已。即于大乘法中而能出離何況聲聞緣覺乘中。又由如是不生取著心開明故。不于長時在彼地獄畜生餓鬼人天諸趣受生死苦

復次須菩提。色為生邪為滅邪。若謂色有生。彼色即無生。若謂色無生。彼色即是無生自性。若復菩薩如實了知彼色即是無生自性。是故于色無生可有

須菩提。受想行識亦復如是。識為生邪為滅邪。若謂識有生。彼識即無生。若謂識無生。彼識即是無生自性。若復菩薩如實了知彼識即是無生自性。是故于識無生可有

復次須菩提。若有人言。色是我是我所。作此說者。我說彼是外中之外。愚夫異生邪見分位

須菩提。若有人言。受想行識是我是我所。作此說者。我說彼是外中之外。愚夫異生邪見分位

復次須菩提。若有人言。色是先世因所成作。或大自在天所化因作。或無因緣。作此說者。我說彼是外中之外。愚夫異生邪見分位

須菩提。若有人言。受想行識是先世因所成作。或大自在天所化因作。或無因緣。作此說者。我說彼是外中之外。愚夫異生邪見分位

復次須菩提。若有人言。色以色像為相。受以領納為相。想以遍知為相。行以造作為相。識以了別為相。作此說者。我說彼是外中之外。愚夫異生邪見分位

復次須菩提。若有人言。苦不寂靜。若彼色滅此樂寂靜。作此說者我說彼是外中之外。愚夫異生邪見分位

須菩提。若有人言。受想行識。亦復如是。苦不寂靜若彼識滅。此樂寂靜。作此說者我說彼是外中之外。愚夫異生邪見分位

復次須菩提。若有人言。彼色是無。受想行識亦悉是無。作此說者。我說彼是外中之外。愚夫異生邪見分位

復次須菩提若有人言。如佛所說。色無自性不生不滅。本來寂靜自性涅槃。作是說者。彼于一切法即無和合亦無樂欲。隨其言說作是知解。我說彼是外中之外。愚夫異生邪見分位

須菩提。若有人言。受想行識亦復如是。如佛所說。皆無自性不生不滅。本來寂靜自性涅槃。作是說者。彼于一切法即無和合亦無樂欲。隨其言說作是知解。我說彼是外中之外。愚夫異生邪見分位

復次須菩提。若復有人計色為有。取著于色有所生起。隨言說轉。又復計色為有。即于彼色雜染依止。有相隨轉。又復計色為有。即于彼色修習凈法。成立隨轉

須菩提。受想行識亦復如是。若復有人計識為有。取著于識有所生起。隨言說轉。又復計識為有。即于彼識雜染依止。有相隨轉。又復計識為有。即于彼識修習凈法。成立隨轉

復次須菩提。若諸菩薩計色為有。于彼色中有斷有知。于大樂行言說成辦。隨有所轉。又諸菩薩計色為有。于彼色中有斷有知。表示成辦隨有所轉。又諸菩薩計色為有。于彼色中以能了知白法具足。謂于諸法得自在已。于大樂行而能隨轉

須菩提。受想行識亦復如是。若諸菩薩計受想行識為有。于彼識中有斷有知。于大樂行言說成辦。隨有所轉。又諸菩薩計識為有。于彼識中有斷有知。表示成辦隨有所轉。又諸菩薩計識為有。于彼識中以能了知白法具足。謂于諸法得自在已。于大樂行而能隨轉

復次須菩提。若復有人于色中色所有分量。于苦中苦所有分量。不能如實平等觀者。即于色中我有所得若于色中我有所得。即于色中我見有所得。若于色中我見有所得。即于色中眾生見有所得。若于色中眾生見有所得。即于色中彼眾生見而無所得。若于色中彼眾生見無所得時。即彼眾生亦無所得。若或于法有所得相可成立者。即有所得相而有依止。是故于彼聲聞緣覺乘中不能出離。何況大乘

須菩提。受想行識亦復如是。若復有人于識中識所有分量。于苦中苦所有分量。不能如實平等觀者。即于識中我有所得若。于識中我有所得。即于識中我見有所得。若于識中我見有所得。即于識中眾生見有所得。若于識中眾生見有所得。即于識中彼眾生見而無所得。若于識中彼眾生見無所得時。即彼眾生亦無所得。若或于法有所得相可成立者。即有所得相而有依止。是故于彼聲聞緣覺乘中不能出離。何況大乘

復次須菩提。若復有人于色中色所有分量。于苦中苦所有分量。而能如實平等觀者。即于色中我無所得。若于色中我無所得。即于色中我見無所得。若于色中我見無所得。即于色中眾生見無所得。若于色中眾生見無所得。即于色中彼眾生見而有所得。若于色中彼眾生見有所得時。即彼眾生亦有所得。若或于法有所得相可成立者。即有所得相而有依止。是故于彼聲聞緣覺乘中不能出離。何況大乘

須菩提。受想行識亦復如是。若復有人于識中識所有分量。于苦中苦所有分量。而能如實平等觀者。即于識中我無所得。若于識中我無所得。即于識中我見無所得。若于識中我見無所得。即于識中眾生見無所得。若于識中眾生見無所得即于識中彼眾生見而有所得。若于識中彼眾生見有所得時。即彼眾生亦有所得。若或于法有所得相可成立者。即有所得相而有依止。是故于彼聲聞緣覺乘中不能出離。何況大乘

復次須菩提。若人于色中不能如實平等觀察。不實分別分量及疑動分量故。即于色中色而有所得。若于色中色有所得時。即于色中色見有所得。若于色中色見有所得。即于色中眾生有所得。若于色中眾生有所得。即于色中一切有所得。若一切有所得時。即一切無所得。若或于法有所得相可成立者。即有所得相而有依止。是故于彼聲聞緣覺乘中不能出離。何況大乘

須菩提。若人于受想行識中。不能如實平等觀察。不實分別分量及疑動分量故。即于識中識而有所得。若識中識有所得。即識中識見有所得。若識中識見有所得。即識中眾生有所得。若識中眾生有所得。即識中一切有所得。若識中一切有所得時。即一切無所得。若或于法有所得相可成立者。即有所得相而有依止。是故于彼聲聞緣覺乘中不能出離。何況大乘

佛說開覺自性般若波羅蜜多經卷第一佛說開覺自性般若波羅蜜多經卷第二

　　　　譯經三藏朝散大夫試鴻臚卿光梵大師賜紫沙門臣惟凈等奉　詔譯


復次須菩提。若人于色中所有不實分別分量及疑動分量。而能如實平等觀者。即于色中色而無所得。若于色中色無所得時。即于色中色見無所得。若于色中色見無所得。即于色中眾生無所得。若于色中眾生無所得。即于色中一切無所得。若于色中一切無所得時。即一切有所得。若或于法有所得相可成立者。即有所得相而有依止。是故于彼大乘法中不能出離。何況聲聞緣覺乘中。須菩提。若人于受想行識中所有不實分別分量及疑動分量。而能如實平等觀者。即識中識而無所得。若識中識無所得時。即識中識見無所得。若識中識見無所得。即識中眾生無所得。若識中眾生無所得。即識中一切無所得。若識中一切無所得時。即一切有所得若或于法有所得。相可成立者。即有所得相而有依止。是故于彼大乘法中不能出離。何況聲聞緣覺乘中

復次須菩提。若菩薩于諸色中隨其言說。即生取著作用而行。如是行者是行有身見亦復行于有愛。若或離有尋求而有所行。是于色中不了知相。須菩提。受想行識亦復如是。若菩薩于諸識中隨其言說。即生取著作用而行。如是行者是行有身見。亦復行于有愛。若或離有尋求而有所行。是于識中不了知相

復次須菩提。若菩薩于諸色中隨其言說。不生取著不作用而行。是不行有身見。亦復不行有愛。離有尋求亦無所行。是于色中善了知相

須菩提。受想行識亦復如是。若菩薩于諸識中隨其言說。不生取著不作用而行。是不行有身見。亦復不行有愛。離有尋求亦無所行。是于識中善了知相

復次須菩提。若菩薩摩訶薩于諸色中能具三種心種子緣而攝受者。是為凈法。何等為三。一信解心種子。二厭離心種子。三不壞心種子

須菩提。受想行識亦復如是。若菩薩摩訶薩于諸識中能具三種心種子緣而攝受者。是為凈法。何等為三。一信解心種子。二厭離心種子。三不壞心種子

復次須菩提。菩薩摩訶薩于諸色中應當發起三種之心。何等為三。一無取著心。二無和合心。三清凈心。是故須菩提。菩薩摩訶薩。于彼色中若心有生。若心無生。大生平等生。悉應如實平等觀察。由能如是平等觀故。是菩薩速疾證得阿耨多羅三藐三菩提果

須菩提。受想行識亦復如是。菩薩摩訶薩。于諸識中應當發起三種之心。何等為三。一無取著心。二無和合心。三清凈心。是故須菩提。菩薩摩訶薩于彼識中。若心有生若心無生。大生平等生。悉應如實平等觀察。由能如是平等觀故。是菩薩速疾證得阿耨多羅三藐三菩提果

復次須菩提。若菩薩摩訶薩。于諸色中見有見無者。當知是菩薩不實知解。須菩提。受想行識亦復如是。若菩薩摩訶薩。于諸識中見有見無者。當知是菩薩不實知解

復次須菩提。若菩薩摩訶薩起心欲住平等界中。彼心于色求解脫時。即于色中其心動轉。有動遍動。由如是故。當知此菩薩難得解脫

須菩提。受想行識亦復如是。若菩薩摩訶薩起心欲住平等界中。彼心于識求解脫時。即于識中其心動轉。有動遍動。由如是故。當知此菩薩難得解脫

復次須菩提。若菩薩摩訶薩起心欲住平等界中。彼心于色求解脫時。若于色中心無系著無不系著。由如是故。當知此菩薩善得解脫

須菩提。受想行識亦復如是。若菩薩摩訶薩起心欲住平等界中。彼心于識求解脫時。若于識中心無系著無不系著。由如是故。當知此菩薩善得解脫

復次須菩提。若菩薩摩訶薩于諸色中解無相法。苦自止息諸相寂靜。如夫異生不能如實了知色故。即于色中而生取著現轉覆蔽。由彼于色生取著心現覆蔽已。即于聲聞緣覺乘中不能出離。何況大乘。又由如是取著覆蔽因故。長時在于地獄畜生餓鬼人天諸趣。受生死苦輪轉無盡

須菩提。受想行識亦復如是。乃至眼色眼識。耳聲耳識。鼻香鼻識。舌味舌識。身觸身識。意法意識。亦悉無性假性實性。須菩提。如是意識于三性轉。愚夫異生不能如實了知識故。于識等中而生取著現轉覆蔽。由彼于識生取著心現覆蔽已。即于聲聞緣覺乘中不能出離。何況大乘。又由如是取著覆蔽因故。長時在于地獄畜生餓鬼人天諸趣。受生死苦輪轉無盡

復次須菩提。如是色于三性中轉。若有智者如實了知。即于色中不生取著。亦不現轉其心開明。由彼于色不生取著心開明已。即于大乘法中而能出離。何況聲聞緣覺乘中。又由如是不生取著心開明故。不于長時在彼地獄畜生餓鬼人天諸趣受生死苦。中推求于色無所得時。色即一切都無照發。色無照已。即于色法平等性中如實了知。是菩薩速疾證得阿耨多羅三藐三菩提果

須菩提。受想行識亦復如是。若菩薩摩訶薩于諸識中推求于識無所得時。識即一切都無照發。識無照已。即于識法平等性中如實了知。是菩薩速疾證得阿耨多羅三藐三菩提果

爾時世尊重說頌曰


　推求無異法　　物境無照心
　智了于法性　　此即得菩提　

復次須菩提。菩薩摩訶薩若于色中善解無性法者。即于色中色修作具足。而于色界亦無所動。是菩薩速疾證得阿耨多羅三藐三菩提果

須菩提。受想行識亦復如是。菩薩摩訶薩若于識中善解無性法者。即于識中識修作具足。而于法界亦無所動。是菩薩速疾證得阿耨多羅三藐三菩提果

爾時世尊重說頌曰


　智善解無性　　修作悉具足
　亦不動法界　　即得一切智　

復次須菩提。色中無義無句義大義。菩薩摩訶薩若能如實正了知者。是菩薩速疾證得阿耨多羅三藐三菩提果

須菩提。受想行識亦復如是。識中無義無句義大義。菩薩摩訶薩若能如實正了知者。是菩薩速疾證得阿耨多羅三藐三菩提果

爾時世尊重說頌曰


　無義無句義　　大義亦復然
　菩薩善了知　　速得菩提果　

復次須菩提。菩薩摩訶薩于諸色中應當了知五種貪法。知已舍離。何等為五。一尋求貪。二遍尋求貪。三分別貪。四貪。五大貪

須菩提。受想行識亦復如是。菩薩摩訶薩于諸識中應當了知五種貪法。知已舍離。何等為五。一尋求貪。二遍尋求貪。三分別貪。四貪。五大貪

須菩提。菩薩摩訶薩于諸色中若能舍離此五貪已。即于諸色自性無所得。若色自性無所得時。即色中色亦無所得。若色中色無所得時。即色中色而有所得。若色中色有所得者。即彼色中色而無所得。由如是故。于諸色中若有所得若無所得。諸種類色而悉超越。即能出離成就阿耨多羅三藐三菩提果

須菩提。受想行識亦復如是。菩薩摩訶薩于諸識中若能舍離此五貪已。即于諸識自性無所得。若識自性無所得時。即識中識亦無所得。若識中識無所得時。即識中識而有所得。若識中識有所得者。即彼識中識而無所得。由如是故。于諸識中若有所得若無所得。諸種類識而悉超越。即能出離成就阿耨多羅三藐三菩提果

復次須菩提。菩薩摩訶薩于諸色中應當了知五種嗔法。知已舍離。何等為五。一尋伺嗔。二遍尋伺嗔。三分別伺嗔。四嗔。五大嗔

須菩提。受想行識亦復如是。菩薩摩訶薩于諸識中應當了知五種嗔法。知已舍離。何等為五。一尋伺嗔。二遍尋伺嗔。三分別伺嗔。四嗔。五大嗔

須菩提。菩薩摩訶薩于諸色中若能舍離此五嗔已。即于諸色自性無所得。若色自性無所得時。即色中色亦無所得。若色中色無所得時。即色中色而有所得。若色中色有所得者。即彼色中色而無所得。由如是故。于諸色中若有所得若無所得。諸種類色而悉超越。即能出離。成就阿耨多羅三藐三菩提果

須菩提。受想行識亦復如是。菩薩摩訶薩于諸識中若能舍離此五嗔已。即于諸識自性無所得。若識自性無所得時。即識中識亦無所得。若識中識無所得時。即識中識而有所得。若識中識有所得者。即彼識中識而無所得。由如是故。于諸識中若有所得若無所得諸種類識而悉超越。即能出離成就阿耨多羅三藐三菩提果

復次須菩提。菩薩摩訶薩于諸色中應當了知五種癡法。知已舍離。何等為五。一動亂癡。二動亂相癡。三無動亂相癡。四癡。五大癡

須菩提。受想行識亦復如是。菩薩摩訶薩于諸識中應當了知五種癡法。知已舍離。何等為五。一動亂癡。二動亂相癡。三無動亂相癡。四癡。五大癡

須菩提。菩薩摩訶薩于諸色中若能舍離此五癡已。即于諸色自性無所得。若色自性無所得時。即色中色亦無所得。若色中色無所得時。即色中色而有所得。若色中色有所得者。即彼色中色而無所得。由如是故。于諸色中若有所得若無所得。諸種類色而悉超越。即能出離成就阿耨多羅三藐三菩提果

須菩提。受想行識亦復如是。菩薩摩訶薩于諸識中若能舍離此五癡已。即于諸識自性無所得。若識自性無所得時。即識中識亦無所得。若識中識無所得時。即識中識而有所得。若識中識有所得者。即彼識中識而無所得。由如是故。于諸識中若有所得若無所得。諸種類識而悉超越。即能出離成就阿耨多羅三藐三菩提果

復次須菩提。菩薩摩訶薩于諸色中應當了知五種慢法。知已舍離。何等為五。一多聞慢。二高勝慢。三增上慢。四慢。五大慢

須菩提。受想行識亦復如是。菩薩摩訶薩于諸識中應當了知五種慢法。知已舍離。何等為五。一多聞慢。二高勝慢。三增上慢。四慢。五大慢

須菩提。菩薩摩訶薩于諸色中若能舍離此五慢已。即于諸色自性無所得。若色自性無所得時。即色中色亦無所得。若色中色無所得時。即色中色而有所得。若色中色有所得者。即彼色中色而無所得。由如是故。于諸色中若有所得若無所得。諸種類色而悉超越。即能出離成就阿耨多羅三藐三菩提果

須菩提。受想行識亦復如是。菩薩摩訶薩于諸識中若能舍離此五慢已。即于諸識自性無所得。若識自性無所得時。即識中識亦無所得。若識中識無所得時。即識中識而有所得。若識中識有所得者。即彼識中識而無所得。由如是故。于諸識中若有所得若無所得。諸種類識而悉超越。即能出離成就阿耨多羅三藐三菩提果

佛說開覺自性般若波羅蜜多經卷第二佛說開覺自性般若波羅蜜多經卷第三

　　　　西天譯經三藏朝散大夫試光祿卿傳梵大師賜紫沙門臣法護等奉　詔譯


復次須菩提。菩薩摩訶薩于色法中應當了知五種見法。知已舍離。何等為五。一自性顛倒見。二有見。三誣謗見。四見。五大見。須菩提。受想行識亦復如是。菩薩摩訶薩于識法中應當了知五種見法。知已舍離。何等為五。一自性顛倒見。二有見。三誣謗見。四見。五大見。須菩提。菩薩摩訶薩于色法中若能舍離此五見已。即于諸色自性無所得。若色自性無所得時。即色中色亦無所得。若色中色無所得時。即色中色而有所得。若色中色有所得者。即彼色中色而無所得。由如是故。于諸色中若有所得。若無所得諸種類色而悉超越。即能出離成就阿耨多羅三藐三菩提果。須菩提。受想行識亦復如是。菩薩摩訶薩于識法中若能舍離此五見已。即于諸識自性無所得。若識自性無所得時。即識中識亦無所得。若識中識無所得時。即識中識而有所得。若識中識有所得者。即彼識中識而無所得。由如是故。于諸識中若有所得若無所得。諸種類識而悉超越。即能出離成就阿耨多羅三藐三菩提果

復次須菩提。菩薩摩訶薩于色法中應當了知五種疑法。知已舍離。何等為五。一法疑。二諸趣苦疑三佛菩薩法寂靜疑。四疑五大疑。須菩提。受想行識亦復如是。菩薩摩訶薩于識法中應當了知五種疑法。知已舍離。何等為五。一法疑。二諸趣苦疑。三佛菩薩法寂靜疑。四疑。五大疑。須菩提。菩薩摩訶薩于色法中若能舍離此五疑已。即于諸色自性無所得。若色自性無所得時。即色中色亦無所得。若色中色無所得時。即色中色而有所得。若色中色有所得者。即彼色中色而無所得。由如是故。于諸色中若有所得若無所得。諸種類色而悉超越。即能出離成就阿耨多羅三藐三菩提果。須菩提。受想行識亦復如是。菩薩摩訶薩于識法中若能舍離此五疑已。即于諸識自性無所得。若識自性無所得時。即識中識亦無所得。若識中識無所得時。即識中識而有所得。若識中識有所得者。即彼識中識而無所得。由如是故。于諸識中若有所得若無所得。諸種類識而悉超越。即能出離成就阿耨多羅三藐三菩提果

復次須菩提。菩薩摩訶薩于色法中若有所求。或于色中有所說法。或于色中清凈身語意業。乃于彼色如言所說如所稱贊。以如是求故。如是說法故。如是清凈身語意業故。而是菩薩摩訶薩于彼色中返求于苦。當知是菩薩摩訶薩不正說法。不能清凈身語意業。須菩提。若菩薩摩訶薩雖求于色。色中說法。色中清凈身語意業。而于色中不如言如說。不如所稱贊。以不如是求故。不如是說法故。不如是清凈身語意業故。菩薩摩訶薩能于色中如是求者。當知是菩薩摩訶薩能正說法。能于色中清凈身語意業。須菩提。受想行識亦復如是。菩薩摩訶薩于識法中若有所求。或于識中有所說法。或于識中清凈身語意業。乃于彼識如言如說如所稱贊。以如是求故。如是說法故。如是清凈身語意業故。而是菩薩摩訶薩于彼識中返求于苦。當知是菩薩摩訶薩不正說法。不能清凈身語意業。須菩提。若菩薩摩訶薩雖求于識。識中說法。識中清凈身語意業。而于識中不如言如說。不如所稱贊。以不如是求故。不如是說法故。不如是清凈身語意業故。菩薩摩訶薩若于識中如是求者。當知是菩薩摩訶薩能正說法。能于識中清凈身語意業

復次須菩提。若菩薩摩訶薩起心欲住平等界中。于彼色法起信解時。即二中二而有所得。謂所信解色及能信解色。是菩薩摩訶薩乃于色中隨所信解說能信解。隨能信解說所信解。當知是菩薩摩訶薩于諸色中不正說法。何以故。須菩提。以所信解色與能信解色無有異相。須菩提。若于色中能所信解有異相者。即一切眾生種種信解。平等法中有差別相可見可得。即非夢等無所緣信解可得。由是愚夫異生。于諸色中而起實見。不與無分別信解如理相應。須菩提。若于色中無所信解轉者。是故一切眾生種種信解而悉平等。于所信解中無差別相可見可得。即如夢等無所緣信解而有所得。由是愚夫異生。于諸色中不起實見。即與無分別信解如理相應。是故應知能信解色與所信解色無有異相。諸菩薩摩訶薩當如是見。如是見者即無異相可見。乃于色中隨能信解所起。即是所信解。此中所說是義明顯。若菩薩摩訶薩如是觀者。諸有所說是為正說。由如是故。當知色中能所信解二法和合。離能無所非不有故。諸菩薩摩訶薩先于能信解色想如實而觀。次復于二色想亦如實觀。如是觀已即于一切色悉無所得。若一切色無所得時。即色中動亂而有所得。若色中動亂有所得時。即色動亂相而有所得。若色動亂相有所得時。即色動亂法有所合集。色動亂法有所集故。即彼色中無動亂平等法而有所集。諸菩薩摩訶薩若于如是如前所說色中。所有動亂及無動亂法。不合集者。即于色中無彼動亂法及無動亂平等法而為依止。即當修集一切佛法。成熟有情嚴凈佛土。速疾成就阿耨多羅三藐三菩提果。諸菩薩摩訶薩于諸色中若能如是善開覺時。諸有所說是為正說。須菩提。受想行識亦復如是。若菩薩摩訶薩起心欲住平等界中。于彼識法起信解時。即二中二而有所得。謂所信解識及能信解識。是菩薩摩訶薩乃于識中隨所信解說能信解。隨能信解說所信解。當知是菩薩摩訶薩于諸識中不正說法。何以故。須菩提。以所信解識與能信解識無有異相。須菩提。若于識中能所信解有異相者。即一切眾生種種信解。平等法中有差別相可見可得。即非夢等無所緣信解可得。由是愚夫異生。于諸識中而起實見。不與無分別信解如理相應。須菩提。若于識中無所信解轉者。是故一切眾生種種信解而悉平等。于所信解中無差別相可見可得。即如夢中無所緣信解而有所得。由是愚夫異生。于諸識中不起實見。即與無分別信解如理相應。是故應知能信解識與所信解識無有異相。諸菩薩摩訶薩當如是見。如是見者即無異相可見。乃于識中隨能信解所起。即是所信解。此中所說是義明顯。若菩薩摩訶薩如是觀者。諸有所說是為正說。由如是故。當知識中能所信解二法和合。離能無所非不有故。諸菩薩摩訶薩先于能信解識想如實而觀。次復于二識想亦如實觀。如是觀已。即于一切識悉無所得。若一切識無所得時。即識中動亂而有所得。若識中動亂有所得時。即識動亂相而有所得。若識動亂相有所得時。即識動亂法有所合集。識動亂法有所集故。即彼識中無動亂。平等法而有所集。諸菩薩摩訶薩若于如是如前所說識中。所有動亂及無動亂法。不合集者。即于識中無彼動亂法及無動亂。平等法而為依止。即當修集一切佛法。成熟有情嚴凈佛土。速疾成就阿耨多羅三藐三菩提果。諸菩薩摩訶薩于諸識中若能如是善開覺時。諸有所說是為正說

復次須菩提。菩薩摩訶薩于色法中應當了知有五種相。修行慈法。何等為五。一攝受正法慈。二攝受世間諸樂慈。三攝受出世勝妙樂慈。四慈。五大慈。須菩提。受想行識亦復如是。菩薩摩訶薩于識法中應當了知有五種相修行慈法。何等為五。一攝受正法慈。二攝受世間諸樂慈。三攝受出世勝妙樂慈。四慈。五大慈

復次須菩提。菩薩摩訶薩于色法中應當了知有五種相修行悲法。何等為五。一無取著悲。二和合悲。三離散悲。四悲。五大悲。須菩提。受想行識亦復如是。菩薩摩訶薩于識法中應當了知有五種相修行悲法。何等為五。一無取著悲。二和合悲。三離散悲。四悲。五大悲

復次須菩提。菩薩摩訶薩于色法中應當了知有五種相修行喜法。何等為五。一正法清凈不壞隨喜攝受喜。二世間諸樂不壞隨喜攝受喜。三出世妙樂不壞隨喜攝受喜。四喜。五大喜。須菩提。受想行識亦復如是。菩薩摩訶薩于識法中應當了知有五種相修行喜法。何等為五。一正法清凈不壞隨喜攝受喜。二世間諸樂不壞隨喜攝受喜。三出世妙樂不壞隨喜攝受喜。四喜。五大喜

復次須菩提。菩薩摩訶薩于色法中應當了知有五種相修行舍法。何等為五。一蠲除諸不正見及諸雜染舍。二遠離一切過失蠲除諸雜染舍。三攝聚一切功德蠲除諸雜染舍。四舍。五大舍。須菩提。受想行識亦復如是。菩薩摩訶薩于識法中應當了知有五種相修行舍法。何等為五。一蠲除諸不正見及諸雜染舍。二遠離一切過失蠲除諸雜染舍。三攝聚一切功德蠲除諸雜染舍。四舍。五大舍

復次須菩提。菩薩摩訶薩于色法中應當了知有五種相。修行布施波羅蜜多。何等為五。一誓愿施。二財及無畏施。三法施。四施。五大施。須菩提。受想行識亦復如是。菩薩摩訶薩于識法中應當了知有五種相。修行布施波羅蜜多。何等為五。一誓愿施。二財及無畏施。三法施。四施五大施

復次須菩提。菩薩摩訶薩于色法中應當了知有五種相。修行持戒波羅蜜多。何等為五。一饒益有情戒。二定法戒。三無漏法戒。四戒。五大戒。須菩提。受想行識亦復如是。菩薩摩訶薩于識法中應當了知有五種相。修行持戒波羅蜜多。何等為五。一饒益有情戒。二定法戒。三無漏法戒。四戒。五大戒

復次須菩提。菩薩摩訶薩于色法中應當了知有五種相。修行忍辱波羅蜜多。何等為五。一耐怨害忍。二安受苦忍。三諦察法忍。四忍。五大忍。須菩提。受想行識亦復如是。菩薩摩訶薩于識法中應當了知有五種相。修行忍辱波羅蜜多。何等為五。一耐怨害忍。二安受苦忍。三諦察法忍。四忍。五大忍

復次須菩提。菩薩摩訶薩于色法中應當了知有五種相。修行精進波羅蜜多。何等為五。一解說讀誦思惟精進。二遠離一切過失精進。三攝聚一切功德精進。四精進。五大精進。須菩提。受想行識亦復如是。菩薩摩訶薩于識法中應當了知有五種相。修行精進波羅蜜多。何等為五。一解說讀誦思惟精進。二遠離一切過失精進。三攝聚一切功德精進。四精進。五大精進

復次須菩提。菩薩摩訶薩于色法中應當了知有五種相。修行禪定波羅蜜多。何等為五。一善解不離文字定。二善離文字最初清凈世間定。三出世間定。四定。五大定。須菩提。受想行識亦復如是。菩薩摩訶薩于識法中應當了知有五種相。修行禪定波羅蜜多。何等為五。一善解不離文字定。二善離文字最初清凈世間定。三出世間定。四定。五大定

復次須菩提。菩薩摩訶薩于色法中應當了知有五種相。修行般若波羅蜜多。何等為五。一善解不離文字定所依止慧。二善離文字最初清凈世間定所依止慧。三出世間定所依止慧。四慧。五大慧。須菩提。受想行識亦復如是。菩薩摩訶薩于識法中應當了知有五種相。修行般若波羅蜜多。何等為五。一善解不離文字定所依止慧。二善離文字最初清凈世間定所依止慧。三出世間定所依止慧。四慧。五大慧

佛說開覺自性般若波羅蜜多經卷第三佛說開覺自性般若波羅蜜多經卷第四

　　　　西天譯經三藏朝散大夫試光祿卿傳梵大師賜紫沙門臣法護等奉　詔譯


復次須菩提。菩薩摩訶薩于色法中應當了知有五種相。親近善知識。何等為五。一聽受親近。二承事作用學法親近。三修行進向親近。四親近。五大親近。須菩提。受想行識亦復如是。菩薩摩訶薩于識法中應當了知有五種相。親近善知識。何等為五。一聽受親近。二承事作用學法親近。三修行進向親近。四親近。五大親近。如是親近善知識時。菩薩摩訶薩以解脫方便而為攝受。即能生多福。疾成阿耨多羅三藐三菩提果

復次須菩提。菩薩摩訶薩于色法中應當了知有五種相供養如來。何等為五。一種種贊嘆恭信供養。二以清凈利養恭信供養。三修行進向供養。四供養。五大供養。須菩提。受想行識亦復如是。菩薩摩訶薩于識法中應當了知有五種相供養如來。何等為五。一種種贊嘆恭信供養。二以清凈利養恭信供養。三修行進向供養。四供養。五大供養。須菩提。菩薩摩訶薩若能如是供養如來如理相應者。即得無邊世界諸佛菩薩共所稱贊。亦得世間天人阿修羅等利養供給。成熟無量無邊眾生嚴凈佛土。疾成阿耨多羅三藐三菩提果

復次須菩提。菩薩摩訶薩于色法中能與布施波羅蜜多如理相應者。若修有相施。亦速圓滿布施波羅蜜多。若修無相施。亦速圓滿布施波羅蜜多。須菩提。云何是菩薩摩訶薩于色法中修有相施或無相施。須菩提。若菩薩摩訶薩于色法中修行布施求解脫時。有所解脫布施可得。有能解脫布施可得。如是修者。當知是菩薩摩訶薩于色法中修有相施。若菩薩摩訶薩于色法中修行布施求解脫時。無所解脫布施可得。無能解脫布施可得。何以故。謂色自性無所得故。本性無所得故。觀諸如來亦無所得。本性無所得故。如是修者。當知是菩薩摩訶薩于色法中修無相施。須菩提。受想行識亦復如是。菩薩摩訶薩于識法中能與布施波羅蜜多如理相應者。若修有相施。亦速圓滿布施波羅蜜多。若修無相施。亦速圓滿布施波羅蜜多。須菩提。云何是菩薩摩訶薩于識法中修有相施或無相施。須菩提。若菩薩摩訶薩于識法中修行布施求解脫時。有所解脫布施可得。有能解脫布施可得。如是修者。當知是菩薩摩訶薩于識法中修有相施。若菩薩摩訶薩于識法中修行布施求解脫時。無所解脫布施可得。無能解脫布施可得。何以故。謂識自性無所得故。本性無所得故。觀諸如來亦無所得。本性無所得故。如是修者。當知是菩薩摩訶薩于識法中修無相施

復次須菩提。菩薩摩訶薩于色法中能與持戒波羅蜜多如理相應者。若修有相持戒。亦速圓滿持戒波羅蜜多。若修無相持戒。亦速圓滿持戒波羅蜜多。須菩提。云何是菩薩摩訶薩于色法中修有相持戒或無相持戒。須菩提。若菩薩摩訶薩于色法中修行持戒求解脫時。有所解脫持戒可得。有能解脫持戒可得。如是修者。當知是菩薩摩訶薩于色法中修有相持戒。若菩薩摩訶薩于色法中修行持戒求解脫時。無所解脫持戒可得。無能解脫持戒可得。何以故。謂色自性無所得故。本性無所得故。觀諸如來亦無所得。本性無所得故。如是修者。當知是菩薩摩訶薩于色法中修無相持戒。須菩提。受想行識亦復如是。菩薩摩訶薩于識法中能與持戒波羅蜜多如理相應者。若修有相持戒。亦速圓滿持戒波羅蜜多。若修無相持戒。亦速圓滿持戒波羅蜜多。須菩提。云何是菩薩摩訶薩于識法中修有相持戒或無相持戒。須菩提。若菩薩摩訶薩于識法中修行持戒求解脫時。有所解脫持戒可得。有能解脫持戒可得。如是修者。當知是菩薩摩訶薩于識法中修有相持戒。若菩薩摩訶薩于識法中修行持戒求解脫時。無所解脫持戒可得。無能解脫持戒可得。何以故。謂識自性無所得故。本性無所得故。觀諸如來亦無所得。本性無所得故。如是修者。當知是菩薩摩訶薩于識法中修無相持戒

復次須菩提菩薩摩訶薩于色法中能與忍辱波羅蜜多如理相應者。若修有相忍辱。亦速圓滿忍辱波羅蜜多。若修無相忍辱。亦速圓滿忍辱波羅蜜多。須菩提。云何是菩薩摩訶薩于色法中修有相忍辱或無相忍辱。須菩提。若菩薩摩訶薩于色法中修行忍辱求解脫時。有所解脫忍辱可得。有能解脫忍辱可得。如是修者。當知是菩薩摩訶薩于色法中修有相忍辱。若菩薩摩訶薩于色法中修行忍辱求解脫時。無所解脫忍辱可得。無能解脫忍辱可得。何以故。謂色自性無所得故。本性無所得故。觀諸如來亦無所得。本性無所得故。如是修者。當知是菩薩摩訶薩于色法中修無相忍辱。須菩提。受想行識亦復如是。菩薩摩訶薩于識法中能與忍辱波羅蜜多如理相應者。若修有相忍辱。亦速圓滿忍辱波羅蜜多。若修無相忍辱。亦速圓滿忍辱波羅蜜多。須菩提云何是菩薩摩訶薩于識法中修有相忍辱或無相忍辱。須菩提。若菩薩摩訶薩于識法中修行忍辱求解脫時。有所解脫忍辱可得。有能解脫忍辱可得。如是修者。當知是菩薩摩訶薩于識法中修有相忍辱。若菩薩摩訶薩于識法中修行忍辱求解脫時。無所解脫忍辱可得。無能解脫忍辱可得。何以故。謂識自性無所得故。本性無所得故。觀諸如來亦無所得。本性無所得故。如是修者。當知是菩薩摩訶薩于識法中修無相忍辱

復次須菩提。菩薩摩訶薩于色法中。能與精進波羅蜜多如理相應者。若修有相精進。亦速圓滿精進波羅蜜多。若修無相精進。亦速圓滿精進波羅蜜多。須菩提。云何是菩薩摩訶薩于色法中修有相精進或無相精進。須菩提。若菩薩摩訶薩于色法中修行精進求解脫時。有所解脫精進可得。有能解脫精進可得。如是修者。當知是菩薩摩訶薩于色法中修有相精進。若菩薩摩訶薩于色法中。修行精進求解脫時。無所解脫精進可得。無能解脫精進可得。何以故。謂色自性無所得故。本性無所得故。觀諸如來亦無所得。本性無所得故。如是修者。當知是菩薩摩訶薩于色法中修無相精進。須菩提。受想行識亦復如是。菩薩摩訶薩于識法中能與精進波羅蜜多如理相應者。若修有相精進。亦速圓滿精進波羅蜜多。若修無相精進。亦速圓滿精進波羅蜜多。須菩提。云何是菩薩摩訶薩于識法中修有相精進或無相精進。須菩提。若菩薩摩訶薩。于識法中修行精進求解脫時。有所解脫精進可得。有能解脫精進可得。如是修者。當知是菩薩摩訶薩于識法中修有相精進。若菩薩摩訶薩于識法中修行精進求解脫時。無所解脫精進可得。無能解脫精進可得。何以故。謂識自性無所得故。本性無所得故。觀諸如來亦無所得。本性無所得故。如是修者。當知是菩薩摩訶薩于識法中修無相精進

復次須菩提。菩薩摩訶薩于色法中能與禪定波羅蜜多如理相應者。若修有相禪定。亦速圓滿禪定波羅蜜多。若修無相禪定。亦速圓滿禪定波羅蜜多。須菩提。云何是菩薩摩訶薩于色法中修有相禪定或無相禪定。須菩提。若菩薩摩訶薩于色法中修行禪定求解脫時。有所解脫禪定可得。有能解脫禪定可得。如是修者。當知是菩薩摩訶薩于色法中修有相禪定。若菩薩摩訶薩于色法中修行禪定求解脫時。無所解脫禪定可得。無能解脫禪定可得。何以故。謂色自性無所得故。本性無所得故。觀諸如來亦無所得。本性無所得故。如是修者。當知是菩薩摩訶薩于色法中修無相禪定。須菩提。受想行識亦復如是。菩薩摩訶薩于識法中。能與禪定波羅蜜多如理相應者。若修有相禪定。亦速圓滿禪定波羅蜜多。若修無相禪定。亦速圓滿禪定波羅蜜多。須菩提。云何是菩薩摩訶薩于識法中。修有相禪定或無相禪定。須菩提。若菩薩摩訶薩于識法中修行禪定求解脫時。有所解脫禪定可得。有能解脫禪定可得。如是修者。當知是菩薩摩訶薩于識法中修有相禪定。若菩薩摩訶薩于識法中修行禪定求解脫時。無所解脫禪定可得。無能解脫禪定可得。何以故。謂識自性無所得故。本性無所得故。觀諸如來亦無所得。本性無所得故。如是修者。當知是菩薩摩訶薩于識法中修無相禪定

復次須菩提。菩薩摩訶薩于色法中能與般若波羅蜜多如理相應者。若修有相般若。亦速圓滿般若波羅蜜多。若修無相般若。亦速圓滿般若波羅蜜多。須菩提。云何是菩薩摩訶薩于色法中修有相般若或無相般若。須菩提。若菩薩摩訶薩于色法中修行般若求解脫時。有所解脫般若可得。有能解脫般若可得。如是修者。當知是菩薩摩訶薩于色法中修有相般若。若菩薩摩訶薩于色法中修行般若求解脫時。無所解脫般若可得。無能解脫般若可得。何以故。謂色自性無所得故。本性無所得故。觀諸如來亦無所得。本性無所得故。如是修者。當知是菩薩摩訶薩于色法中修無相般若。須菩提。受想行識亦復如是。菩薩摩訶薩于識法中能與般若波羅蜜多如理相應者。若修有相般若。亦速圓滿般若波羅蜜多。若修無相般若。亦速圓滿般若波羅蜜多。須菩提。云何是菩薩摩訶薩于識法中修有相般若或無相般若。須菩提。若菩薩摩訶薩于識法中。修行般若求解脫時。有所解脫般若可得。有能解脫般若可得。如是修者。當知是菩薩摩訶薩于識法中修有相般若。若菩薩摩訶薩于識法中修行般若求解脫時。無所解脫般若可得。無能解脫般若可得。何以故。謂識自性無所得故。本性無所得故。觀諸如來亦無所得。本性無所得故。如是修者。當知是菩薩摩訶薩于識法中修無相般若

復次須菩提。菩薩摩訶薩于色法中應當了知空三摩地。須菩提。云何是色中空三摩地。菩薩摩訶薩謂于色中觀無性空。性空亦然。本性空亦然。諸所緣事。皆當安住心一境性。此即是為色中空三摩地。須菩提。菩薩摩訶薩若于色中如是如實了知空三摩地已。受想行識亦復如是

復次須菩提。菩薩摩訶薩于色法中應當了知無相三摩地。須菩提。云何是色中無相三摩地菩薩摩訶薩謂于色中觀無性空。性空亦然。本性空亦然。若能如是諸作意滅。即于色中觀無性相。有性相亦然。有性無性相亦然。如是乃得無性相離識隨逐。有性相亦然離識隨逐。有性無性相亦然離識隨逐。故能安住心一境性。此即是為色中無相三摩地。須菩提。菩薩摩訶薩若于色中。如是如實了知無相三摩地已。受想行識亦復如是

復次須菩提。菩薩摩訶薩于色法中。應當了知無愿三摩地。須菩提。云何是色中無愿三摩地。菩薩摩訶薩謂于色中得空無相三摩地已。即于色中觀無性相。而不隨逐所緣行相有性相亦然。而不隨逐所緣行相。有性無性相亦然而不隨逐所緣行相。故能安住心一境性。此即是謂色中無愿三摩地。須菩提。菩薩摩訶薩若于色中如是如實了知無愿三摩地已。受想行識亦復如是

復次須菩提。菩薩摩訶薩于色法中應當了知有三種義諸行無常何等為三。一不實義。二破壞義。三有垢無垢義。須菩提。受想行識亦復如是。菩薩摩訶薩應當了知有三種義諸行無常

復次須菩提。菩薩摩訶薩于色法中應當了知有三種義諸行是苦。何等為三。一無取著義。二三種相義。三相續義。須菩提。受想行識亦復如是。菩薩摩訶薩應當了知有三種義諸行是苦

復次須菩提。菩薩摩訶薩。于色法中應當了知。有三種義諸法無我。何等為三。一無性無我義。二有性無性無我義。三本性清凈無我義。須菩提。受想行識亦復如是。菩薩摩訶薩應當了知有三種義諸法無我

復次須菩提。菩薩摩訶薩于色法中應當了知有三種義涅槃寂靜。何等為三。一色中無性畢竟寂靜義。二有性無性寂靜義。三本性清凈寂靜義。須菩提。受想行識亦復如是。菩薩摩訶薩應當了知有三種義涅槃寂靜。佛說此經已。諸菩薩摩訶薩。尊者須菩提。及諸苾芻苾芻尼。優婆塞優婆夷。一切世間天人阿修羅乾闥婆等。聞佛所說皆大歡喜。信受奉行

佛說開覺自性般若波羅蜜多經卷第四