　　No. 1553

阿毗曇甘露味論卷上

　　　　尊者瞿沙造


　　　　曹魏代譯失三藏名


　　布施持戒品第一

云何布施。自持財物施與。為三種故。自為身故。為他人故。為彼我故。供養塔寺佛辟支佛阿羅漢。自為身故。施與眾生。為他人故。布施與人。為彼我故。思田物好得好報。云何思好。信凈與供養。云何田好。有三種田。有大德。有貧苦。有大德貧苦。云何大德。佛菩薩辟支佛阿羅漢阿那含斯陀含須陀洹。云何貧苦。畜生老病聾盲喑啞。如是種種貧苦。云何大德貧苦。有佛菩薩辟支佛阿羅漢阿那含斯陀含須陀洹。老病聾盲喑啞貧苦。大德田者。恭敬心得大報。貧苦田者。憐愍心得大報。大德貧苦田者。恭敬憐愍心得大報。是為福田好。云何物好。不殺他不偷不奪不系不鞭不欺不誑。凈物隨多少隨時布施。是為物好。信云何。知后世果若涅槃一心不動。是謂信凈。云何自除慳貪。恭敬于人。是謂凈供養。云何奉迎禮拜。自手施與等。是謂供養。云何田異。行善持戒禪定智慧解脫得果等功德若有是。是謂田異。救濟危厄異因緣得異苦有無苦。發心供給得妙果報。布施佛即時一切得福。布施眾僧若受用得一切福。未受用不得一切福。供養法故得大報。若學人聰明大智慧。以法故供養。是謂供養。法布施得富。受施竟得樂力壽等功德。除結勝得大果報。若施畜生受百世報。若施不善人受千世報。若施善人受千萬世報。若施離欲凡夫受千萬億世報。若施得道人得無數世報。若施佛至涅槃受報。布施有六難。一者憍慢施。二者求名施。三者為力施。四者強與施。五者因緣施。六者求報施。眾僧中分別施。是謂布施六難。云何持戒。有二種律儀。不善善律儀。云何不善。殺生偷盜淫劮。是謂身三惡律儀。兩舌惡口妄言綺語。是謂口四惡律儀。貪恚惡邪。是謂意三惡律儀。云何殺生。有他生知是生。故奪命。如是殺生。有他受物知是他受物。故盜心偷奪。如是盜。有婦女他所有。知他婦女。故欲共淫。若道非道中。自有婦犯非道。如是淫劮。若知言不知不知言知。若疑言不疑不疑言疑。如是妄語。若有實欲別離故異說。是謂兩舌。染污心他人不愛言。如是惡口。不知時無義言。如是綺語。財物他有貪愛應我有。如是貪。見彼不喜。欲令苦痛。如是恚。惡邪有二種。實有物而言無顛倒見聞。云何實有物而言無。無罪無福報。無今世后世。無父母無佛辟支佛阿羅漢余得道等。如是實有而言無。云何顛倒。見聞善惡天作非行報果。如是惡邪。是謂三種不善業。悔是三事除卻不作。是謂三種善業。常遠三種惡行三種善。是謂持戒堅固。布施持戒禪定思惟。必得三果。得財富得生天得解脫。世三十種福田。父母老病善人離欲凡夫有漏七人四道向四道果。從滅禪入起。辟支佛菩薩佛比丘僧。有去來人饑渴

　　阿毗曇甘露味界道品第二

三界。欲界色界無色界。是三界中有五種道。地獄畜生鬼神人天及中陰道。云何地獄。大地獄八種。第一僧時披。第二黑繩。第三合會。第四魯臘。第五摩呵魯臘。第六般那。第七波多般。第八阿鼻。一一大地獄各有十六地獄眷屬。云何畜生。無腳兩腳四腳多腳。水行陸行空行。云何鬼神道。種種身。欲界不善行三種上中下。上報地獄。中報畜生下報餓鬼。云何人道。四種人。東弗于逮人。西瞿耶尼人。南閻浮提人。北郁單曰人。欲界四種善行報生。云何天道。欲界有六天。第一四天王天。第二忉利天。第三鹽天。第四兜術天。第五尼摩羅天。第六他化自在天。欲界中六種善報生。色界十七處。梵富樓梵迦夷摩呵梵。少光無量光光曜。少凈無量凈遍凈。果實。得德。大果。不煩。不惱。善觀。快見。阿迦尼吒。四禪三種。上中下報。十二處生四禪有漏無漏雜報。五凈居圣人生三處。圣人凡夫共生大果處。凡夫得無想定生無想天。無色界空處識處不用處有想無想處。得無色定。是次第生無色處。隨定力得生處。是為天道。欲受欲用欲畜。以是因緣說欲界。無欲有色。以是因緣說色界。無色界四陰。以是因緣說無色界。人中五十歲是四王天一日一夜。如是三十日為一月。十二月為一歲。四天王壽天上五百歲。當人間一萬歲。是僧時泥犁中一日一夜。如是三十日為一月。十二月為一歲。僧時泥犁壽五百歲。復次人中百歲是忉利天一日一夜。如是三十日為一月。十二月為一歲。忉利天壽天上千歲。當人間三億六萬歲。是黑繩泥犁中一日一夜。如是三十日為一月。十二月為一歲。黑繩泥犁壽千歲。復次人中二百歲是鹽天一日一夜。如是三十日為一月。十二月為一歲。鹽天壽天上二千歲。當人間數十四億四萬歲。是魯臘泥犁中一日一夜。如是三十日為一月。十二月為一歲。魯臘泥犁壽二千歲。復次人中四百歲是兜術天一日一夜。如是三十日為一月。十二月為一歲。兜術天上壽四千歲。當人間數五十七億六萬歲。是摩呵魯臘泥犁中一日一夜。如是三十日為一月。十二月為一歲。摩呵魯臘泥犁壽四千歲。復次人中八百歲是化應聲天一日一夜。如是三十日為一月。十二月為一歲。化應聲天上壽八千歲。當人間數二百三十億四萬歲是多般泥犁中一日一夜。如是三十日為一月。十二月為一歲。多般泥犁中壽八千歲。復次人中千六百歲是他化自在天一日一夜。如是三十日為一月。十二月為一歲。他化自在天上壽萬六千歲。當人間數九百二十一億六萬歲。是般多槃泥犁中一日一夜。如是三十日為一月。十二月為一歲。般多槃泥犁中壽萬六千歲僧渴半劫壽。阿鼻泥犁壽一劫。畜生中壽有彈指頃。半日一日一月一歲十歲一百千萬億歲乃至一劫壽。餓鬼中壽乃至七萬歲。人中閻浮提人壽或無數歲。或至十歲。今時壽百歲多少過。瞿耶尼人壽二百五十歲。東弗于逮人壽五百歲。北郁單曰人壽千歲不增減。余處眾生壽有增減。是謂欲界中眾生壽。云何色界中壽。梵迦夷天壽半劫。梵富樓天壽一劫。摩呵梵天壽一劫半。是謂初禪壽。少光天壽二劫。無量光天壽四劫。光曜天壽八劫。是謂二禪壽。約凈天壽十六劫。無量凈天壽三十二劫。遍凈天壽六十四劫。是謂三禪壽。果實天壽一百二十五劫。得德天壽二百五十劫。大果天壽五百劫。無急天壽千劫。無惱天壽二千劫。善觀天壽四千劫。快見天壽八千劫。阿迦膩吒天壽萬六千劫。是謂四禪壽。空處壽二萬劫。識處壽四萬劫。不用處壽六萬劫。有想無想處壽八萬劫。是謂無色界壽。如是三界眾生壽

　　阿毗曇甘露味住食生品第三

有四識住。云何四。色痛想行。欲界色界中識多緣色住。空處識處識多緣痛住。不用處識多緣想住。有想無想識。多緣行住。有四種食情命根大長故。云何四食。一者摶食。二者樂食。三者意思食。四者識食。揣食三入攝。香味細滑入。以何等故色入不攝。揣食眼見食。情命根大不長故。揣食有二種。有粗有細。云何粗。飯餅如是一切。云何細。飲消香涂身。云何樂食。眼更樂耳鼻舌身更樂。有漏意更樂。能后世生相續不斷。樂食多鳥卵鵝雁。如是一切。意思食多水蟲卵魚。如是一切。識食多有想無想處。及中陰眾生。揣食多欲界中。余三食多色無色界中。揣食第一粗。樂食細。意思食次細。識食最細。四種生卵生胎生濕生化生。泥犁天中陰一切化生。鬼神二種生。胎生及化生。余眾生四種生。化中眾生一時得六情根。余殘生最初得身根命根。諸余根次第得。四有。生有死有本有中有。死生中間細五陰。是謂中有。中有生有譬如印作字。如父子相似。除無色界余一切受中陰。無色界終生欲色界受中陰。譬如中阿那含有中陰。余生中有生有亦如是

　　阿毗曇甘露味業品第四

雜心中緣雜垢起雜行。雜行中雜受報。云何雜行。有三種行。身行口行意行。善行不善行無記行。學行無學行非學非無學行。見諦斷行。思惟斷行。無斷行。現世報生報后報。樂報苦報不樂不苦報。黑報白報雜報。不黑不白無報行。行盡必受報行。不必受報行。云何身行。身動身作。云何口行。口動口作。云何意行。意動意思。云何善行。善身作善口作善意思。云何不善行。不善身作不善口作不善意思。云何無記行。無記身動無記口動無記意思。云何學行。學身無教學口無教學意思。云何無學行。無學身無教無學口無教無學意思。云何非學非無學行。有漏身動口動意思。云何見諦斷行。堅信堅法見忍斷八十八結相應思。云何思惟斷行。信解脫見到思惟斷十使相應思。及染污身行口行善有漏行無記行。云何無斷行。諸無漏行。云何現世報。若作善惡行今世得非后世得。云何生報。隨善惡后行第一生得非余生。云何后法報。隨行善惡后第二生得。若第三第四若過得報。云何樂報。欲界善行。色界乃至三禪善行。是受樂報。云何苦報。不善行受報。云何不苦不樂報。第四禪善有漏行。及無色界善有漏行。云何黑黑報。不善行黑黑報。云何白白報。善有漏行白白報。云何雜報。欲界善惡雜行雜受報。云何不黑不白無報行。行盡三界漏盡時。無礙道攝無漏思也。云何必受報行。五逆行必受惡報。現世報生報后報余殘。有緣有人必受報。無緣無人不必受報一切有漏行故作熟得報。不故作不熟不得報。故作不熟不得報。三種行。身業教無教。口業教無教。意業有教。云何教行。若身口意作。云何無教行。身口作意起余心時。常在不失無教色。善不善心不生無記心不生無教色。所以者何。無記心力劣故。無記有二種。有隱沒不隱沒。結使所覆是隱沒。不覆是不隱沒。云何隱沒無記法。欲界中身耶邊耶。及彼相應無明共有法。色無色界一切結使。及色界身口行。是謂隱沒無記法。云何不隱沒無記法。坐臥立行伎巧報法變化心虛空非智緣盡。是謂不隱沒無記法。無教三種。一無漏。二定共。三戒律儀。云何無漏戒。正語正業正命。云何定共戒。得禪離欲惡法。云何戒律儀。受戒時得善有漏身口行。云何得三種律儀。一切得道無漏律儀成就。一切得禪定共律儀成就。欲界人受戒戒律儀成就。戒律儀人最初教作時。現前無教成就。若盡不失成就過去得禪人一切過去未來定共律儀成就若入定過去未來現在成就。無漏律儀未來一切成就。若入道現在前成就。若盡不失成就過去律儀人。若作重惡不善成就。不善教無教。若不重惡成就不善教無無教。若惡心滅不成就教無教。不律儀人現在成就不善無教。若盡不失成就過去不善無教。若作重善成就善教無教。若不重善成就善教無無教。若善心滅不成就教無教。若中間人若作重善若不善。成就善不善教無教。若作不重善不善。成就教無無教。若善不善心滅不成就教無教。得色界善心成就禪律儀。若心退不成就禪律儀。一切色界善心中律儀心相應。除眼心耳身心聞慧死時心。六地無漏心力成就無漏律儀。云何六地。未到禪地初禪中禪二禪三禪四禪。退六地心不成就無漏律儀。有二事失無漏律儀若退若得道果。有二事失禪律儀。若退若命終。有三事失戒律儀。一犯戒。二舍戒。三惡邪起若法滅盡時。有人言失戒律儀。有言不失實不失。有四事失不律儀。一受戒。二不更作。三一心息求。四得道善色。云何失。若斷善根。若命終。余殘染污心數法。斷結時斷有五種果。一報果。二所依果。三增上果。四身力果。五解脫果。善有漏法或四果或五果。能斷結使是謂五果。不能斷結是謂四果。除解脫果。不善法有四果。除解脫果。無漏法或四果或三果。若斷結四果除報果。若不斷結三果除報果解脫果。無記法三果除報果解脫果。云何報果。不善法善有漏法得報果。云何所依果。善不善無記法。常行增長益至竟得。是謂所依果。云何增上果。若好若不好共俱受最上受。是謂增上果。云何身力果。身行為作等。是謂身力果。云何解脫果。智滅結是謂解脫果。善根不善根無記根三種。善根不貪不恚無癡。善根三種。不善根貪欲嗔恚愚癡。四種無記。根無記愛無記無明無記見無記。慢三種法。善法不善法無記法。云何善法。善身口業善心。心相應法。及心不相應行及智緣盡。是為善法。云何不善法。不善身口業不善心心相應法。及心不相應行。是為不善法。云何無記法。無記身口業無記心心相應法。及心不相應行虛空非智緣盡。是謂無記法。不飲酒布施供養尊重等。是謂善身口業攝。飲酒撾打憍慢尊重等。是不善身口業攝。是為十業道不攝欲界身口業。欲界四大造。如是色界無漏身口業何四大造。若依六種地。即彼地四大造若生無色界。如是本得無漏身口業。即彼地四大造。三種命終。有命盡福不盡。有福盡命不盡。有福盡命盡也

　　阿毗曇甘露味陰持入品第五

諸有漏法四事離。云何四。無常無我無樂無凈煩惱諸漏。何以故。趣一切生處。心漏連注隨世界故。是謂有漏。三界有百八煩惱。九十八結十纏是煩惱何處生。是說有漏法。亦名受陰及煩惱處。從是中有二種五陰。有漏無漏。受陰一切有漏。云何色陰。諸四大造。十二入除意入。諸余入及法入攝無教色。是謂色陰。是色陰二種。可見不可見。云何可見。一入色入。云何不可見。九入及法入攝。無教色復有三種色。有可見有對。有不可見有對。有不可見無對。色入可見有對。余九入不可見有對。法入無教色不可見無對。是謂色陰。云何痛陰。受痛六更樂生。是有二種痛。身痛心痛。三種痛。苦痛樂痛不苦不樂痛。四種痛。身記無記心記無記。五種痛。五痛根。是六種痛。眼更痛耳鼻舌身意更痛。十八種痛。眼有喜樂護。三十六種痛。十八痛中有善不善。百八種痛。過去未來現在各三十六。一一眾生須臾起無數。痛是謂痛陰。云何想陰。意種種緣一切法想。是三種小大無數種種收入攝。以是因緣想是謂想陰。云何行陰。有為法中行作種種諸法。是行陰二種。心相應法不相應。云何心相應。一思二更樂三憶等諸法。是名心相應。云何心不相應。一得二無想三滅盡定等心不相應。是謂行陰。云何識陰。青黃赤白等諸法分別識。是識有六種。眼識耳鼻舌身意識。云何眼識。眼情依止識色。是謂眼識。如是耳鼻舌身意。意情依止識法是謂意識。是謂識陰。十二入。眼入耳鼻舌身意入。是內六入。色入聲香味細滑法入。是外六入。亦復眼識乃至意識合十八。持四大凈造色識因緣是謂眼。如是四大凈造聲香味細滑識因緣。是謂耳鼻舌身。一切眼識塵色十二種。長短明闇青黃赤白粗細色邊空色身教色。一切耳識塵聲。眾生數聲非眾生數聲。一切鼻識塵香。好香臭香等香。一切舌識塵味。辛酸堿苦甘等六十三種味。一切身識塵。細滑輕重堅軟寒熱饑渴四大等。一切意識塵法。是謂一切法。五識不能分別意識分別。心意識無差別說有差別。情塵識合是生更樂共生痛等。十大地十煩惱大地。十小煩惱地。是諸法共心生。共緣共住共起共滅。譬如燈明熱共起共住共盡。問十八持幾善幾不善幾無記。答八無記。十當分別。色持聲持七識持法持有善不善無記。云何善色。善身教。云何不善色。不善身教。云何無記色。除善不善身教。諸余色持。是謂無記。如是聲塵眼識有善不善無記。云何善。善憶相應眼識。云何不善。不善憶相應眼識。云何無記。無記憶相應眼識。如是耳鼻舌身意。意識持法持。或善不善無記。云何善。法持攝善身口業善痛想行陰及智緣盡。云何不善。法持攝不善身口業不善痛想行陰。云何無記。法持攝無記痛想行陰及虛空非智緣盡。問十八持幾有漏幾無漏。答十八持十五持有漏。三當分別。云何三。意持法持意識持。有漏憶相應意持。是謂有漏。無漏憶相應意持。是謂無漏。意識亦如是。法持中攝有漏身口業有漏痛想行陰。是謂有漏。法持攝無漏身口業無漏痛想行陰及無為法。是謂無漏。問十八持幾欲界系幾色界系幾無色界系幾不系。答四持欲界系。香味鼻識舌識。以揣食處故。十四當分別。眼持欲色界系。云何欲界系。欲界系四大造。如是耳鼻舌身色聲細滑持欲界系。欲界系四大造。云何色界系眼持。色界系四大造。如是耳鼻舌身色聲細滑持色界系。色界系四大造。眼識欲色界系。云何欲界。欲界憶相應眼識。耳身識持亦如是。云何色界。色界憶相應眼識。耳身亦如是。意持欲界系色無色界系。或不系云何欲界系。欲界憶相應意持。云何色界系。色界憶相應意持。云何無色界系。無色界憶相應意持。云何不系。無漏憶相應意持。意識持亦如是。法持或欲界系。或色無色界系。或不系。法持攝欲界系身口業。及痛想行陰。是謂欲界系。云何色界系。法持攝色界系身口業。及痛想行陰。是謂色界系。云何無色界系。法持攝無色界痛想行陰。是謂無色界系。云何不系。法持攝無漏身口口業。無漏痛想行陰及無為法。是謂不系。問十八持幾內入攝幾外入攝。答十二持內入攝。眼耳鼻舌身意。眼識持耳鼻舌身意識持。六外入攝。色持聲香味細滑法持。問幾有覺有觀。幾有覺無觀。幾無覺無觀。答十無覺無觀。五情五塵五識有覺有觀。三當分別。意持或有覺有觀有覺無觀無覺無觀。云何有覺有觀。欲界初禪有覺有觀。中間禪有覺無觀。上地無覺無觀。意識亦如是。法持攝身口業諸不相應行無為無覺無觀。余殘如意持。問幾共緣幾不共緣。答七心持共緣。何以故。自塵緣故。十持不共緣。五情五塵。法持當分別。法持攝身口業識心不相應行無為不共緣。余殘共緣。問十八持幾受幾不受。答九持情根合若現在是受。于中心心數法止住過去未來不受。非彼心心數法止住。聲持七識持法持是不受。非彼心心數法止住。問十八持幾有為幾無為。答十七持有為。法持當分別。或有為或無為。云何有為。法持攝身口業痛想行陰是謂有為。智緣盡非智緣盡虛空。是謂無為

　　阿毗曇甘露味行品第六

一切有為法無勢力起。因他力共生。是諸法有四相起住老無常。問若有四相。是應更復有相。答更有四相。彼相中余四相俱生。生為生住為住老為老無常為無常。問若爾者不可盡答展轉自相為諸行法二種。有心相應有心不相應。云何心相應。痛想思更樂憶欲解脫信精進念定慧覺觀。邪行不邪行善根不善根無記根。一切使惱結縛纏一切智慧。如是種種心相應法。是謂心相應行。云何心不相應行。得生住老無常無想定滅盡定無想處。種種方得物得入得名眾句眾味眾凡夫性。如是種種法。是謂心不相應行。因緣次第緣緣緣增上緣。一切有為法從是四緣生。云何因緣。五因相應共有自然遍報因。是謂因緣。云何次第緣。諸法中心心數是。是法滅是法起。是為次第緣。云何緣緣。緣塵故心心數法生。是謂緣緣。云何增上緣。一切萬物不相障礙。是謂增上緣。六因。相應因共有自然遍報所作因。云何相應因。心諸數法因。諸心數法心因。是謂相應。云何共有因。諸法各各相伴。心諸心數法因。諸心數法心因。復次共生四大共有因。造色心不相應行。心心數法心不相應行因。云何自然因。謂彼前生善后生善。前生不善后生不善。前無記后無記。云何遍因。謂身見計我我有常。諸陰受有常我樂凈等生諸煩惱。云何報因。謂善生樂報。不善生苦報。云何所作因。一切諸法各各不相障礙不留不住。報心有五因除遍因。如是心數法。一切煩惱有五因除報因。報生色及不相應行有四因。除相應因遍因。染污色及不相應行有四因。除相應因報因。余殘心心數法有四因。除報因遍因。余殘心不相應行或二因或三因。除相應因遍因報因。或除自然因。或不無初。無漏心相應法有三因。除自然因報因遍因。是無漏心心中生色及心不相應行有二因。共因所作因。心心數法是從四緣生。無想定滅盡定是從三緣生。除緣緣。心不相應行及諸色法是從二緣生。除次第緣緣緣。無有法一緣生。余法力故生。一法三事會更樂共生。痛想思憶欲解脫信精進念定慧護共心起合成就。是諸法共心俱三法會更樂身心受痛緣分別識想動思心不忘憶欲作欲心無礙解脫信。種種事勤精進緣勝不忘。念心不動定。分別法慧心不著護事緣起。心法相應得諸法成就。痛想思更樂憶欲解脫念定慧是十大地法。何以故。一切心共生。云何相應共一緣行不增不減。是謂相應。十煩惱大地。一切不善心中共生。不信懈怠忘心亂闇鈍邪憶邪解脫調無明邪行。云何不信。心不入法。云何懈怠心寇在作。云何忘不念。云何心亂不一心。云何闇鈍不曉事。云何邪憶非道念。云何邪解脫不舍顛倒。云何調心走不息。云何無明三界中無智。云何邪行不住善法。十小煩惱地。嗔優波那不語波陀舍摩夜舍恥慳嫉慢大慢。云何嗔心忿動。云何優波那心含毒住。云何不語覆藏罪事。云何波陀舍非法事急持不舍。云何摩夜身口欺人。云何舍恥心忮收。云何慳心惜畏盡。云何嫉見他好事嗔。云何慢于卑賤我勝。于上我等。云何大慢。等中我大于大中我勝大。此十煩惱地意識相應。非五識故言小也。于中七煩惱欲界系。舍恥欲界及梵天慢大慢三界系。十善大地不貪不恚信猗不放逸精進護不嬈惱。云何不貪自身他身財物不欲不利。云何不恚。若眾生邊非眾生邊心不起恚。云何信。知實事心清凈。云何猗。心善離重得輕冷。云何不放逸。心系善法。云何精進。習近善法。云何護。于諸法離住。云何不嬈惱。一切眾生中身口意不犯惡。云何慚。自作惡事羞。云何愧。于人中作不可事愧。是十法一切善心相應。是故說大地。三處愛處不愛處中處愛處者。淫欲慳貪惜等諸煩惱生。不愛處者。嗔恚斗諍嫉妒等諸煩惱生。中處者。愚癡憍慢等諸煩惱生。一切結使煩惱三毒所攝。所以者何。有三不善根。一切結使煩惱。此三毒。生能斷三善根。能惱亂三界眾生。是故三毒所攝

　　阿毗曇甘露味因緣種品第七

十二因緣者。無明行識名色六入更樂痛愛受有生老死。是十二因緣有三種。一煩惱二業三苦。三種煩惱無明愛受。二種業行及有。七種苦識名色六入更樂痛生老死。二種過去攝。二種未來攝。八現在攝。諸煩惱業因業苦因苦煩惱因煩惱煩惱因煩惱業因業苦因苦苦因。彼種次第起。過去無明與一切煩惱相應是無明。緣此造業。造業造世間果是名行。彼行因緣染污心得身根分別識。譬如犢子識母是識。是識共生四無色陰。亦相續生色是名色。依眼等根境界是六入。情塵心和是更樂。更樂生受是痛。痛所著是愛。渴具所煩勞是受。勞造業是有。未來果是生。生起無量苦是老死。復次無明不知四諦。內外法去來今佛法眾因緣。如是種種實法不知。是謂無明。癡人作三種行。有德行無德行不動行。云何有德行。得好報。云何無德行。得惡報。云何不動行。生色無色界。復次布施持戒禪。云何布施。二種布施。一者財施。二者法施。五種持戒。若受戒至竟凈除惡心垢。常念守護不求世間報。禪者不凈觀數息等意一切有漏善定法。是有德行。云何無德行。三不善根十不善道等種種罪。是謂無德行。云何不動行。初禪乃至有想無想定。是謂不動行。三因緣有漏識受第一七有是謂識。從識有名色痛想行識陰是謂名。四大及造色是謂色。二事俱說名色名色生六入。六入生更樂。更樂有六種。二種身意起有對增語。六識分別故六種更樂。更樂生愛不愛不愛不不愛。有三種痛。苦樂不苦不樂。云何苦痛。嗔恚使所使。云何樂痛。欲使所使。云何不苦不樂痛。無明使所使。起樂住樂盡不樂。是謂樂痛。起苦住苦盡不苦。是謂苦痛。不智不樂智時樂。是謂不苦不樂痛。生三種渴。欲渴色渴無色渴。求無厭足想渴。生四種受。欲受見受戒受我受。欲界系除十二見。諸余煩惱。是謂欲受。四邪見是謂見受。外持戒求索道。是謂戒受。色無色界系除二十四見。諸余煩惱。是謂我受。四受生諸結使業處。三種有。欲有色有無色有。有生得五陰是謂生。行衰。古是老。二種老。一漸消漸消老。二年熟老。二種死。有自死他殺死。得愁憂悲惱苦。云何愁心。不用不欲事來心熱是謂愁。云何悲哭。種種說哭是謂悲。云何苦。身惱苦是謂苦。云何憂。心惱是謂憂。云何惱。縣官水火盜賊等種種急。及余事。是謂惱。如是無量苦聚是無明等因緣。是因緣盡諸報果盡。如是無量苦聚盡。六種合得人身。云何六種。四大空識。地水火風。三大有色。地水火量度長短粗細。風風種一種。四大常合無差別。堅相地濕相水熱相火動相風。外四大成就內四大種。色中空。眼識緣有內外。是謂空種。五識及有漏意識。是謂識種。生卅六種。堅高地。水潤合。火煮除爛臭。風動坐起動作。生長因空。余食消化風持去。識力有命。是謂人

　　阿毗曇甘露味凈根品第八

淫怒癡心相應。是謂煩惱。是謂結縛。欲除是三種者。一制二除三智斷。云何制。若未得無漏心。持戒思惟卻淫怒癡心不受是謂制。云何除。得禪定離淫惡不善法是謂除。云何智斷。覺意緣苦習斷是謂斷。若制若除或時凈或不凈。無漏智斷。是謂清凈。二十二根。諸外入男女命。苦樂憂喜護信精進念定慧。未知已知大知根。內六根如前說。男相男識是謂男根。女相女識是謂女根。三界中活相是謂命根。六識相應樂痛是謂樂根。五識相應苦痛是謂苦根。意識相應樂痛是謂喜根。意識相應苦痛是謂憂根。六識相應不苦不樂痛是謂護根。諸善法中信是謂信根。如是精進念定。慧根。堅信堅法道攝。無漏九根是未知根。信解脫見到道攝。無漏九根是已知根。無學道攝。無漏九根是大知根。云何根義。有力有利是謂根。六情男女命九根世界中有力有利五痛根煩惱生有力有利。信等五根善法中有力有利。三無漏根道中有力有利。得道故諸根各自有力有利二十二。根幾欲界系幾色無色界。系幾不系四根欲界系男女。憂苦根五根欲色界系。眼耳鼻舌身根有漏喜樂根欲色界系。有漏護意命根信等五根一切三界系。無漏意根護根喜樂根信等五根是不系。是九根合是三無漏根。未知根已知根大知根。二十二根幾受幾不受。樂等五根信等五根一切無漏根是不受。余殘根或受或不受。二十二根幾善幾不善幾無記。八根善。信等五三無漏八無記根。眼等五根男女命根六當分別意根樂等五痛根。或善或不善或無記。二十二根幾有漏幾無漏。信等五樂喜護意或有漏或無漏。后三根一向無漏。十根有漏。眼耳鼻舌身男女命憂苦。三種生最初得二根。身根及命根。化生或六七八無形。六一形七二形八。眼等五及命男女根。余殘根次第得。色界中最初得。六根五情命根。無色界最初得一命根。欲界無記心漸命終四。或八或九或十。若善心死九。若十三若十四若十五。二十二根幾見諦斷幾思惟斷幾不斷。四根或見諦斷或思惟斷或不斷。意樂喜護根憂根。或見諦斷或思惟斷。信等五根或思惟斷或不斷。三無漏根不斷。余殘根思惟斷

　　阿毗曇甘露味結使禪智品第九

九十八使二種斷。見諦斷思惟斷。二十八見苦斷。十九見習斷。十九見盡斷。二十二見道斷。十思惟斷。欲界系見苦斷十使見習斷。七使見盡斷。七使見道斷。八使思惟斷。四是三十六使欲界系。除嗔恚余殘結使色無色中各斷三十一。略言實十使。身邪邊邪邪見盜戒盜疑愛恚慢無明。云何身邪。五陰中計我。如是見謂身邪世界有邊無邊。如是見謂邊邪。無四諦因緣果報。如是見謂邪見。有漏法中計常第一。如是見謂見盜。非凈因緣中求凈道。如是見謂戒盜。未得道心癡不了。是不是有不有。是謂疑癡心。諸法中欲著是謂愛。癡心中不欲對來心忿動是謂嗔。自大心貢高是謂慢。諸法實相不知。是謂無明。是諸使欲界苦諦。一切習諦七盡諦亦爾。道諦八諸邪。疑見諦斷。欲界四思惟斷。色無色界六思惟所斷。貪恚慢無明五行斷。疑邪邪見盜四諦斷。身邪邊邪苦諦斷。戒盜苦諦道諦斷。欲界苦諦斷六五邪疑。習諦斷三二邪疑。無明二種苦諦斷。無明或遍或不遍。云何遍六使相應及不共無明是謂遍。云何不遍。三使相應無明是不遍。如是習三使相應及不共無明是謂遍。余殘不遍。諸使除愛恚慢。余殘一切遍。何以故。是諸使五緣。是一切遍使中二邪。及彼相應無明。自界一切遍非他界。色界亦如是。無色界一切遍使自界一切遍。余殘一切遍使自界一切遍亦緣他界。無明一切使相應因。及不共無明。三界盡諦道諦所斷。邪邪疑無明。是十八使無漏緣。余有漏緣。諸有漏緣使及彼。相應無明有漏緣。余殘無明無漏緣。一切三界結使護根相應。梵天光耀天中諸使護根相應及喜根。遍凈天諸使護根樂根相應。欲界系邪邪見無明。三根相應。喜根憂根護根。疑二根相應。憂根護根。嗔恚三根相應。憂根苦根護根。余殘欲界見諦斷。二根相應。喜根護根。欲界中思惟所斷。六識相應。除慢慢意識相應。一切見諦所斷。意識相應。十小煩惱是說纏。一嗔二自罪怖三睡四眠五調六戲七慳八嫉九無慚十無愧。云何嗔。心惡利動。云何自罪怖。畏人見聞。云何睡。心沉心重身重一切結使相應。云何眠。心合臥出不自在眠。欲界系意識相應。云何調。心不善不自與一切結使相應。云何戲。作善不善后悔。與憂根相應。云何慳。愛惜心吝。云何嫉。見他得好事不歡喜。欲使得苦。是二結欲界系思惟所斷。云何無慚。自作惡不羞。云何無愧。作惡不愧他。是二一切不善法相應。三結愛恚無明六識相應。色界二愛無明四識相應。余殘結使意識相應。一時無礙道斷。結使作證時重作證。斷欲界結得三斷智。欲界苦諦習諦所斷一斷智。盡諦所斷二斷智。道諦所斷三斷智。色無色界四諦所斷結盡三斷智。欲界中五下分結盡七斷智。色界思惟所斷八斷智。一切結使煩惱盡九斷智。滅結無余是謂斷智。有如是諸結使。心不相應纏心相應。是事不然一切心相應。何以故。起結使煩惱壞善法。見結使是時善法生。是故知一切結使心相應。是諸一切結使二事斷禪智相應心。云何禪斷初柔軟心。云何智分別諸法。入定一心諸法無常等觀思惟。是謂智禪智俱行共思惟得解脫。三時善精進一心護坐禪時。若心柔軟。是時應思惟精進。若心調是時應一心思惟善。若是二事俱不柔軟不調。是時放心去。譬如鍛金師持金著火中。時時囊吹。時時持水澆。時時放休。何以故。若常吹金便焦融。常水澆冷不熱。若常放不調熟。坐禪亦如是。囊吹如精進。著水澆如禪。放舍如護。何以故。常精進心調。常定一心心柔軟。常護不受諸心。是故時時勤精進。時時一心定。時時護。如是心和調。一切結使中得解脫

　　阿毗曇甘露味三十七無漏人品第十

坐禪法先系心一處。若頂上若額端若眉間若鼻頭若心中。令心一處住。若念走攝來還著處處。是心者譬如獼猴。系頸著柱繞柱走不得去極便住。心走亦如是。系心著法便不去極便住。漸漸觀身痛意法。是人法意止中。淳淑一心得實智慧。觀一切行實相。生滅不住故無常。積災患故苦。內無人故空。不自在故非我。從是得暖法意中起。譬如鉆火木中生。佛法中生信凈善根。四緣觀十六行。四行觀苦諦。從因緣生不住故無常。無常力壞故苦。無人故空。不自在故非我。四行觀習諦。生相似果故習因。生死不絕故習。不可盡故有。不相似相續故緣。四行觀盡諦。一切苦患閉故盡。除一切結使火故止。勝一切法故妙。出三界故度。四行觀道諦。能到涅槃故道。非顛倒故應。圣人所行故住。能離世間惱故出。觀十六行善法常勤精進。是謂暖法。從是暖善根增勝長。是謂頂善根。信三寶。若信五陰無常若苦空非我。如是緣四諦十六行。勝暖法故說頂已增上。頂隨諦忍名忍善根。是有三種上中下。緣四諦觀。觀十六行。順諦增上善根。是名世間第一法。一心時心心數法。是謂世間第一善根。有言信等五根是世間第一法。如實義一心時心心數法。是世間第一善根。能開涅槃門。是凡夫法中第一緣。觀一諦四行。無常苦空非我。何以故。第一無漏心緣苦諦。世間第一法亦如是。六禪地未到禪中間禪四禪。是忍頂暖善根。六地中有世間第一法。次第起無漏人。是名苦法忍。未曾見始見能忍故說忍。是初忍無礙道。次第苦法智生。實知苦相。苦法智解脫道。是二心緣欲界系苦。未知忍無礙道。未知智解脫道。是二心緣色無色界系。苦習盡道諦亦如是。是正觀諸法十六凈心。十五心中利根。是說隨法行。鈍根是說隨信行。是二人未離欲界結向第一果。欲界結使六種斷向第二果。若九種結盡向第三果。向第一果欲到十五心中行人。亦復果中間行人。是二人隨法行。隨信行到十六心中得果住。是二人先未斷結。滿十六心俱須陀洹。若斷六種結。滿十六心俱斯陀含。若斷九種結。滿十六心俱阿那含。得第三果。八十八結盡。是人無漏戒善根成就故說須陀洹。利根得果名見到。鈍根得果名信解脫。是二人若欲界系思惟斷結。不盡七死七生。若先盡三品是名家家。三死三生。八直道水流到涅槃。是中行須陀洹。六種結盡是說斯陀含。八種結盡是說一種。生欲界天還生人中便般涅槃。是名一種及斯陀含。五阿那含。中般涅槃。生般涅槃。行般涅槃。無行般涅槃。上流阿迦尼到阿那含。復有無色界生阿那含。色無色界苦盡得般涅槃不生下界。是說阿那含。欲界結使九種。色無色界亦如是。是諸結使兩道斷。無礙道解脫道。先無礙斷解脫道成就。譬如得毒蛇著瓶中蓋口。世俗道出世出世界道界道。斷欲界色無色界系諸結使。世俗道亦能斷除世界上系。八地離欲得滅盡定。是說身證阿那含。若俱解脫阿羅漢法似涅槃身中著。五下分結盡得阿那含。五上分結盡得阿羅漢。是色無色界中諸余結。使纏縛是說心調。如金剛定次第滅智生。是時得阿羅漢果。是最上有離欲無礙道。亦最后學心是金剛定次第。初無學滅智生。我諸生盡滅。我得阿羅漢。一切結盡大小煩惱斷滅。是說阿羅漢。一切人天中應受供養。是名阿羅漢。是無學九種。一退法。二不退法。三思法。四守法。五住法。六能進法。七不動法。八慧解脫。九俱解脫。云何退法。軟智軟精進。五退具中行退道果。是謂退法。云何不退法。利智勤精進。五退具中不行不退道果。是謂不退法。云何思法。軟智軟精進。勤觀身不凈可惡。思惟自滅身。是思法。云何守法。軟智勤精進自守身。是守法。云何住法。中智中精進中道行不增減。是住法。云何能進法。少利智勤精進能得不動善。是能進法。云何不動法。利根大勤精進。先時得不動善。是不動法。云何慧解脫。不得滅盡定。是慧解脫。云何俱解脫。能得滅盡定。是俱解脫。隨信行五種阿羅漢名時解脫。是諸阿羅漢二智滅智無學直見。隨法行一種阿羅漢利根是名不時解脫。是阿羅漢三智滅智無生智無學直見。八阿羅漢愛時解脫成就不動法。成就隨信行見諦道十五心中無漏九根。是名未知根。十六心得果。是無漏九根。是名已知根。是九根俱無學法。是名大知根。得果時失向道。道中斷結使盡。二種成就。有為無為。得大果時一切失本二種得一種成就。九種斷結使諸不隱沒法。第九心一切得斷。能進法阿羅漢得不動善非余。信解脫學得利根。名見到非余。見諦道中結使各各異。無漏法各各異。以是故漸漸見諦。不一時見無礙道力得果。以是故二種果有為果無為果

阿毗曇甘露味論卷上阿毗曇甘露味論卷下

　　　　尊者瞿沙造


　　　　曹魏代譯失三藏名


　　智品第十一

十智。法智未知智等智知他人心智苦智習智盡智道智滅智無生智。云何法智。欲界系諸行苦中無漏智。欲界系諸行習中無漏智。欲界系諸行盡中無漏智。欲界系諸行道斷故。道中無漏智及法智地中無漏智。是謂法智。云何未知智。色無色界系諸行苦中無漏智。色無色界系諸行習中無漏智。色無色界系諸行盡中無漏智。色無色界系諸行道斷故。道中無漏智及未知智。未知智地中無漏智。是謂未知智。云何等智。一切有漏智慧。若善不善無記。是謂等智。云何知他人心智。禪中思惟力得欲界中知他心心數法。是謂知他心智。云何苦智。五受陰中無常苦空非我無漏智觀。是謂苦智。云何習智。五受陰習因有緣無漏智觀。是謂習智。云何盡智。盡止妙出無漏智觀。是謂盡智。云何道智。八直道應住出無漏智觀。是謂道智。云何滅智。見苦斷習無證思惟道。是四法中無漏智觀。是謂滅智。云何無生智。我已見苦不復更見。我已斷習不復更斷。已盡作證不復更作證。已思惟道不復更思惟道。是四法中無漏智觀。是謂無生智。是十智中二智十六行。法智未知智暖頂忍法中等智十六行。世間第一法中等智四行。余殘無行。無漏他心智四行。如道智。有漏知他心智無行。苦智四行。習智四行。盡智四行。道智四行。滅智無生智。各十四行。除空無我行。未到禪及中禪地有九智。除知他心智。余四禪中十智。無色定八智。除法智知他人心智。第一無漏心成就一等智。第二無漏心成就三智。等智法智苦智。第三無漏心過。第四無漏心成就四智。等智法智苦智未知智。第五無漏心過。第六無漏心成就五智。等智法智苦智未知智習法智。第七無漏心過。第八無漏心亦過。第九無漏心成就六智。等智法智苦智未知智習智盡智。第十第十一無漏心過。十二無漏心成就七智。等智法智苦智未知智習智盡智道智。若已離欲曾知他人心智。二種修智。得修行修。先未得功德今得是謂得修。先得功德現在前入是謂行修。見諦道中現在前修彼即當來修。如是諸忍現在前修亦當來修。苦未知智習未知智盡未知智。是三未知智中修等智。道未知智中或修六或修七。若未離欲修六智。已離欲修七智。知他人心智過須陀洹果。十七心中修七智。除滅智無生智知他心智。是十七心中信解脫得利根時。無礙解脫兩道中修六智。除他心智等智滅智無生智。得阿那含果。解脫道中修八智。除滅智無生智。如是七地離欲時。解脫道中修八智。除滅智無生智。是謂無礙道中修七智。除他人心智滅智無生智。有想無想離欲時。八解脫道中修七智。除等智滅智無生智。九無礙道中修六智。除等智知他心智滅智無生智。初無學心中修有漏無漏諸善根。初無學心苦未知智相應。有言習未知智相應。何以故。有想無想處生緣相應。初無學心見諦八忍求覓故名見。非智滅智無生智是智非見。余殘無漏慧亦慧亦見亦智。除意識相應善有漏慧。及五邪見。余殘有漏慧。亦智亦慧非見。法智九智緣。除未知智。未知智九智緣除法智。道智九智緣除等智。苦智習智一切有漏法緣。余殘智十智緣。等智他心智滅智無生智。二智盡法智道法智。能滅三界結。六通四通。等智身通耳通眼通宿命通他心通。五智法智未知智道智等智他心智漏盡通。無漏九智除等智。四意止身意止八智。除他心智盡智。痛意止心意止九智。除盡智。法意止十智四辯法辯辭辯。等智應辯義辯。各十智愿智七智。除他心智滅智無生智。十力第一力十智知。二力三力四力五力六力九智除盡智。七力十智。八力九力一智等智。十力九智除等智。第一無畏十智知。二無畏九智知除等智。三無畏八智知除道智盡智。四無畏八智知除苦智習智

　　阿毗曇甘露味禪定品第十二

得禪定一心心不分散智慧清凈。譬如油燈離風處明清凈。云何禪定。八禪定四禪四無色定。四禪初禪二三四禪。是諸禪定三禪味凈。無漏愛相應是謂有味。善有漏禪是謂凈。無煩惱是謂無漏。有頂中二種定。有味及凈。無無漏定善法。空閑靜處坐若立若臥若行若步定意智巧心中軟信。如是心應入禪定。禪相應欲精進念慧一心。是諸善法。趣初禪定。離欲離惡不善法。有覺有觀離欲生得喜樂。是謂初禪。染著外入是謂貪欲。嗔恚睡眠調戲疑。此諸蓋是謂惡不善法。是二內外惡法斷是謂離。心回轉緣是謂覺。心受行思惟是謂觀。惡不善法斷。力得禪是謂離欲。心生悅是謂喜。身心安隱是謂樂。心系緣中是謂一心。是初禪五支。淫欲大苦罪不樂離力安隱出。如是思惟欲等。諸善法心中生。是謂得初禪道。是三痛根相應。喜樂護根。樂根三識身相應。眼耳身識。喜根意識相應。護根四識相應。是初禪有別身別想有別身一想。四心初禪眼耳身意。是謂初禪諸覺觀。滅內凈一心無覺無觀定生得喜樂相應。是謂二禪覺觀。如前說。斷卻是謂滅。諸地信無垢是謂內清凈。意識系緣不散是謂一心。喜樂支如前說。是二痛根相應。喜根護根。別身一想喜相應。根本近地護根相應。除滅覺觀垢。除滅思惟功德。是道趣二禪。離喜垢故。護行下受身樂無漏人。是說樂護念下樂入三禪。離喜如前說。護心放舍樂二種痛樂不煩惱。是樂身中行念守看。是樂難知實法。是故無漏說樂。亦行護欲等諸善法。是道趣三禪。觀喜惡罪不喜樂觀禪。止樂護念智一心。是謂五支如前說。是謂三禪。斷樂苦先滅憂喜根。護念凈入四禪。欲等諸善法。亦復觀樂苦垢不苦不樂。善止是道入四禪。四支護念善智一心禪力滅喘息。是謂四禪。一切禪支善。未到禪地有覺有觀。中間禪無覺有觀。是二地護根相應。未到禪地二種凈無漏非味。四禪中三種味凈無漏。是謂禪法。離色憶亦觀無量空。入空定觀色垢空處善止。觀是道趣空定。憶無量識入識處。觀空處垢識處善止。觀是道趣識定。無量識行是為苦。憶不用處行入不用定。觀無量識處垢。不用處善止。觀是道趣不用定。有想處病無想處癡。如是思惟入有想無想定。觀不用處垢。有想無想善止。觀是道趣有想無想定。是謂有想無想定。趣涅槃道二種。一觀身不凈。二念數息。身意止中第一二解脫。四除入中廣說不凈法。入定數息一二乃到十念。守出入息如守門人。觀一切法起滅。是二相自相六種分別。觀身無常苦空非我。如是一切諸法觀。恐畏世界漸漸滅垢。行善法起至涅槃。未到禪地中間禪地四禪地三無色地有二種。有漏無漏。有頂一切有漏十想。無常苦苦無我。觀食一切世間不可樂不凈死斷無欲盡想。憶念諸行無常。是謂無常想。憶念生等苦滿世間。是謂苦想。憶念內外無常苦不自在空。是謂苦無我想。憶念多勤苦得食啖時不凈。是謂觀食想。憶念生老病死等怖畏種種煩惱滿世界。是謂一切世間不可樂想。自身內實觀。是謂不凈想。憶念一切生必得死。是謂死想。憶念滅一切煩惱善止。是謂斷想。憶念非常離欲。是謂無欲想。憶念五受陰更不生盡止妙離涅槃。是謂盡想。是十想常憶念得盡苦際

　　阿毗曇甘露味雜定品第十三

三昧等通一切入。陰入智解脫禪。三三昧空三昧無愿三昧無想三昧。心系緣無漏故是謂三昧。一心觀五受陰空無我非我。是謂空三昧。入是三昧不愿淫怒癡更有生。是謂無愿三昧。是三昧緣離十想法。云何十想。色等五塵。男女生老無常。是謂無想三昧。空三昧二行。空行無我行。無愿三昧十行。無常苦行亦習道行。無想三昧盡四行。四等慈悲喜護。自得快樂事念與一切眾生。是有三種心。先所親眷屬。次及中人后怨家賊。一心思惟。一切三界眾生身及怨家等無異。除內嗔恚。是慈等相應痛想行識。能起正語正業。亦不相應諸行。是謂慈等。一心思惟。三界眾生身心種辛苦欲拔濟。如是思惟能除外惱。是悲等相應痛想行識。能起正語正業。亦不相應諸行。是謂悲等。一心思惟。三界眾生歡喜得樂能除憂苦。喜等相應痛想行識。能起正語正業。亦不相應諸行。是謂喜等。一心思惟。三界眾生樂苦喜放護。能除欲嗔。護等相應痛想行識。能起正語正業。亦不相應諸行。是謂護等。六通神足天眼天耳識宿命他心智漏盡通。除第六通。余殘凡夫亦得。云何神足通是有三種。一者飛行二變化三圣人通有三種飛行。一自身去譬如飛鳥。二于此土忽然不現到他方。三心力自在如屈申臂。是謂諸佛神通非余道。常觀身空學輕舉。是道趣神通。能大能小能多少能少多。能轉作種種物。是謂變化神通。凡夫人變化至七日。不過七日滅。佛佛弟子自在變化。變化時觀世間凈作不凈。不凈作凈。除凈不凈念心念護。是謂圣人神通。是三種通從四神足力生。一切色緣漸漸得輕舉。諸佛一時得。天眼通自眼邊。色界四大造凈生得天眼。自地下地近遠徹視。見一切細微色。憶念日月星宿火明珠。是道得天眼通。天耳通自耳邊。色界四大造凈生得天耳。天人地獄餓鬼畜生種種聲憶念識知。是道趣天耳通。識宿命通念先世事所來生處。是道趣宿命通。知他人心通。常念他染污心及他清凈心悉知。自心生滅能分別知。是道趣知他心通。三界漏一切我盡。如是知五受陰無常等憶念。是道得漏盡通。宿命通及天眼漏盡是謂明。宿命通知因緣世次第是謂明。天眼通知因緣如行業得報是謂明。漏盡通欲界色無色界漏盡我盡諸漏是謂明。十一切入。憶念一切地不念余。是謂地一切入。乃至識一切入亦如是。八解脫。內有色想外觀色。內無色想外觀色。凈解脫作證四無色定滅盡定。是謂八解脫。緣觀轉心得解脫。是謂解脫。觀內色不凈及觀外色。是謂初解脫。不觀內色觀外色不凈。是第二解脫。分別觀內外色一切凈色。是第三解脫。四無色定四解脫滅盡解脫。內有色想外觀色少好丑。是緣勝知見第一除入。內有色想外觀色無量好丑。是緣勝知見第二除入。內無色想外觀色少好丑。是緣勝知見第三除入。內無色想外觀色無量好丑。是緣勝知見第四除入。內無色想外觀色青是緣勝知見第五除入。黃赤白亦如是。內不除色想外凈少色觀。一無量緣。二內除色想外凈少色觀。三無量緣。四余青黃赤白憶念。四除入凈緣勝。是故說除入。好色形像端正除垢故解脫。是謂除入。名別三解脫四除入。八一切入凈解脫攝。十智如前說。三等慈悲護及五通。根本四禪中有。六地中法智未到禪中間禪根本四禪。喜等第一第二解脫。初四除入禪初禪二禪中有余殘除入凈解脫八一切入第四禪中有。余殘解脫二一切入自名攝。滅盡解脫有頂中攝。三三昧七智漏盡通九地中攝。除有頂中等智。十地中有無色界三解脫。或有漏或無漏。余三解脫八除入十一切入有漏。有頂中一切有漏鈍不捷疾。是故有漏。滅盡定無智慧。是故有漏。五通中多無記心四等緣眾生。是故有漏。欲愛未盡三界結使成就。欲愛已盡色無色界結使成就。色愛盡無色界結使成就。無色界愛盡三界結使不成就。欲界愛盡凈無漏初禪成就。如是一切地中圣人無漏成就。圣人生上下地無漏成就。求得五通四等下地結垢不成就。世俗道依未到禪地離下地欲。如是一切地無漏道依根本禪地。自地亦上地離欲。如是一切地。是故凡夫有頂中不能離欲。暖法頂法忍法世間第一法離欲。人修有漏禪定二時。現在未來。見諦道中苦習盡。未知智中現在前修無漏智。未來二種有漏無漏智。余殘心中現前無漏未來無漏。世尊弟子若離欲愛。依未到禪地現在前修有漏道。未來修有漏無漏道。第九解脫道現在修有漏道。未來修有漏無漏。初禪及修無漏未到禪。若依未到禪現在修無漏道。未來修有漏無漏道。第九解脫道中現在前修無漏道。未來修有漏無漏道。初禪世尊弟子若離初禪愛欲。依未到二禪地現在前修有漏道。未來修有漏無漏道。第九解脫道中現在前修有漏道。未來修無漏。三種初禪及修凈無漏第二禪。若離初禪愛。依無漏道趣二禪。自地修無漏。他地修有漏無漏道。第九解脫道中現在前修無漏道。未來修無漏。三種初禪及凈無漏第二禪。乃至不用處。離欲亦復如是。有頂中離欲時。修一切無漏禪定。第九解脫道中現在前修無漏道。未來修無漏。及修三界系善根二十三種定。有味八凈八無漏七一切無漏七地無漏自然因。自地無漏。自地無漏三種因。相應因共有因自然因。第一有味定。第一有味定因非他因第一凈定。第一凈定因非他因。第一無漏定。次第起六種定。第一禪二種凈無漏。如是第二第三禪。無漏第二禪次第生八地。自地二上地四下地二。無漏第三禪第四禪空處定。次第生十上地四下地四自地二。無漏識處次第生九。上地三下地四自地二。無漏不用處定次第生七。上地一下地四自地二。第四無色定次第生六。下地四自地二。凈禪亦如是。有味次第生二。自地有味亦復凈。如是一切地諸禪定凈無漏。一切緣一切法緣。有味自地。自地有味緣亦復凈。緣有味不能無漏緣諸凈。無漏無色定不緣有漏地。有味無色定自地有味緣。及緣凈不能緣無漏。四等八除入三解脫八一切入。是諸法一切欲界緣。五通欲色界緣。一切薰禪無漏禪薰有漏禪。得四禪人先薰第四禪后薰下三禪。得五凈居報。不動法阿羅漢。得一切禪定。是能得頂禪。能住壽亦能舍壽。愿智從心所愿。盡知去來今諸法。多知未來法。四辯法辯辭辯應辯義辯。令他心不起恚。是謂無諍。四禪中攝。亦復欲界愿智第四禪攝。亦復欲界法辯辭辯欲界攝。及梵天中余二辯九地攝。欲界四禪四無色凈禪二時。得離欲時得生時。得有味禪二時。得退時得生時。得無漏禪二種得。若退時得若離欲得九地攝。無漏能斷結使。變化有十四心。色界十心欲界四心。初禪有二變化心。初禪一欲界一。二禪有三變化心。二禪一初禪一欲界一。三禪有四變化心。三禪一二禪一初禪一欲界一。四禪有五變化心。四禪一三禪一二禪一初禪一欲界一。何等禪成就。是果下地變化心。成就三禪地住。梵天識現在前能見聞。爾時成就。即滅爾時不成就

　　阿毗曇甘露味三十七品第十四

意止意斷神足根力覺道。是七法到涅槃。是中七覺無漏。六當分別或有漏或無漏。有言。七覺意八直道一切無漏。余殘當分別。四意止一切地禪定中有攝四種智常念守。是謂念止。三種念身中行智慧。是謂身念止。如是痛心法念止。是謂四念止。以何等故。不說三念止若五念止。以破四顛倒故說四念止云何身念止。凈想顛倒壞故。身實相觀三十六不凈。若死蟲生臭爛骨在等。如是觀身凈想顛倒壞。云何痛念止。觀諸有痛生住滅苦。樂痛中淫欲使。苦痛中嗔恚使。不苦不樂痛中無明使。觀無常苦空無我。是謂痛念止。云何心念止。觀染污心不染污心。若一心若散心苦無常等觀。是謂心念止。云何法念止。觀內法觀外法。觀內外法。若觀去來法。若觀諸結使幾斷幾不斷。若觀苦無常。觀習因緣觀盡止。是謂法念止。云何四意斷。心中生惡不善法欲除卻。欲勤精進制心住善法。未生惡不善法莫令生。勤精進制心住善法。未生善法欲使生。勤精進住善法。已生善法念住莫失。增長廣大勤精進住善法。是謂四意斷。云何四神足。欲定精進定心定勤慧定從是得一切功德。是謂四神足。欲定斷諸行。成就第一神足。欲作是謂欲。心不分散是謂定。欲精進念慧喜猗。是謂諸行合欲定。如是精進心慧欲大欲得定故。是謂欲定。如是精進心慧。是謂四神足。信精進念定慧。是謂五根。四不壞信中有信。是謂信根。四意精進。是謂精進根。四念止中念不忘。是謂念根。四禪定中一心。是謂定根。四諦中慧。是謂慧根。根利疾第一。是謂根義。信等五力惡不善法不能壞。是謂力。小是根大是力。念擇法精進喜猗定護。是謂七覺。云何念。念有為法生滅種種罪涅槃至妙。是謂念覺。是中分別思惟。是謂擇法覺。是中思惟勤精進。是謂精進覺。是中得善法味歡悅。是謂喜覺。是中思惟身心輕軟安隱隨定是謂猗覺。是中因緣攝心住不亂。是謂定覺是中放心息不念不欲。是謂護覺。種種智慧得禪定力。除一切煩惱。是謂七覺果。一切煩惱斷念等七法是名覺。直見直思直語直業直命直念直方便直定。是謂八直道。四諦中實智慧。是謂直見。是中善不嗔不惱三種覺觀。是謂直思。四種邪語斷。是謂直語。三種邪業斷。是謂直業。不善邪命斷。是謂直命。是中思惟勤精進。是謂直方便。是中思惟念不忘。是謂直念。是中一心住。是謂直定。是謂八直道趣涅槃。信精進念定慧喜猗護思戒。是十法分別說三十七信法。是謂信根信力精進精進根精進力四意斷精進覺意直方便念根念力念覺意直念喜喜覺慧慧根慧力四念止擇法覺直見猗猗覺定定根定力四神足定覺直定護護覺思直思戒直語直業直命直因緣。四種智慧住是名念止。直精進是名意斷。緣中一心住不散。是名四神足。鈍根人心中生。是名五根。利根人心中生。是名五力。見諦道中。是名八直道。思惟道中。是名七覺。是十法攝三十七品。未到禪地三十六除喜覺。二禪地亦三十六除直思。三禪四禪中間禪三十五除喜覺直思。初禪三十七。三空定三十二除喜覺直思直語直業直命。有頂中二十二除七覺八道。欲界亦二十二除七覺八道

　　阿毗曇甘露味四諦品第十五

四諦苦諦習盡道諦。云何苦諦。一種惱相為苦。二種身苦心苦。三種苦苦別離苦行無常苦。四種身內外苦心內外苦。五種五盛陰苦。六種三界苦三毒苦。七種七識處苦。八種苦生老病死怨憎會恩愛別離所求不得苦。一切種種苦是謂苦諦。云何習諦。是種種苦因五受陰是謂習諦。云何盡諦。苦習盡無余智緣盡是謂盡諦。行八直道是謂道諦。是四諦次第應知斷證。自思惟實相。實得果得行人。不欺誑是謂諦。粗識故次第。苦諦粗易識。以是先苦諦。識苦推苦因從習中生。以是習諦第二。是苦諦何處滅盡。得解脫思惟涅槃中。以是故盡諦第三。是盡云何得。思惟行八直道斷結使得盡諦。以是故道諦第四。五受陰報果時是謂苦諦。五受陰因緣時是謂習諦。亦謂苦諦。譬如人亦名子亦名父。習諦多是結使。何等結使。九結愛結嗔恚憍慢無明疑見失愿慳嫉結。三界欲是愛結。眾生中心忿動惡利是嗔恚結。七種慢是慢結。三界系愚癡是無明結。三見是見結。二見是失愿結。四諦中不定了是疑結。心惜愛吝是慳結。妒他含恚是嫉結。盡諦二種。有漏斷結使盡是一種。無漏道斷結使盡是二種。種種諸凈法。若四辯法辭應義。一切名字知實相。是謂法辯。一切語言談論智。是謂辭辯。一切法知實相。是謂應辯。一切智慧語言禪定通智。是謂義辯。須陀洹四不壞信佛不壞信。法不壞信。僧不壞信。凈戒中不壞信。阿羅漢果攝諸無學法。種種佛大功德中無漏信。是謂佛不壞信。涅槃中無漏及無漏諦中學無學法中。及菩薩實功德中無漏信凈。是謂法不壞信。得無漏道果信有四雙八輩一切功德。佛弟子眾中信非余處。是謂僧不壞信。無教無漏戒。是中無漏信。是謂戒不壞信。凈實智慧共合信。以是故無能勝是無漏戒。是故不壞信是謂四不壞信。有四事修定。修定于現法中得樂居。修定得智見。修定分別慧。修定得漏盡諸善。初禪能得現在樂居。生死智通是謂智見。方便求功德。是欲界無教戒聞思修功德。一切色無色界法。一切無漏有為法。是謂分別慧。金剛喻四禪。是最后學心共相應漏盡。是謂修定。得漏盡第四禪所攝。四道苦難知苦易知。樂難知樂易知。隨信行無漏法鈍根是苦難知。隨法行無漏法利根苦易知。根本四禪中利根及鈍根法說樂道。何以故。止觀道等故。他地中止觀多少故是說。苦未到禪中間禪二處止道少觀道多。無色中觀道少止道多。是謂苦道難得。故七識住一欲界中諸天及人。色界梵眾天除初生天。是異身異想。二梵眾天初生異身一想。三二禪生天一身異想。四三禪生天一身一想。五空處生天。六識處生天。七不用處生天。是謂七識住。何以故。不壞識故。惡趣中苦痛壞識故。不立識住。第四禪無想定壞識故。亦不立識住。非想非非想處滅盡定壞識故。亦不得立識住。九眾生居此七識住。及無想眾生非想非非想處。是謂九眾生居。于中居止故。衣被飲食臥具喜斷結使。思惟緣力得道。是說四圣種。若好若不好。衣被飲食臥具知足三圣種。求守失苦。是三苦失善道。不食命不活。以是故趣得知足三苦失離欲心中得樂歡喜。是謂第四。百八種痛眼耳鼻舌身意更樂生。是謂六更。有三種眼見色憂喜護。乃至意念法憂喜護。是中有善不善。善十八不善十八。是謂三十六。三種是謂百八。三十六過去。三十六未來。三十六現在。五識不能分別。是故無憂喜。意行中心數法相續不斷常憶是謂念。憶因緣隨順是法。因緣重憶識念力強。是故不忘過去法。眼人心心數法因緣夢見有。無因無緣夢見。是夢若過去世若未來世。若夢見人生角。是先牛角。是強思惟人何以不生角。如是念已。夢見人生角心散心亂是謂癡。若身病故癡。若鬼魅故癡。若先世因緣故癡。三支。戒支定支慧支。云何戒支。欲界有教無教戒。色界中無教戒。云何定支。修十四定。云何慧支。三種慧聞思惟修。欲界二種聞思惟。色界二種聞思惟。無色界一種思惟。二種律儀。一情律儀。二戒律儀。云何情律儀。不得起淫母等想。若姊妹女想。見女人不應憶。不生念女根想。從是多罪惱。觀心身離是謂情律儀。除卻淫欲種種不善法。不毀戒行無玷污。心無瑕穢凈卻七淫欲。是謂戒律儀。煩惱惡業惡業報。是有三障。逆業極重煩惱三惡道報。是三事若一事不受圣法。是故說障。不善覺觀有三種。淫欲恚惱。是破三種善覺觀。不淫不恚不惱。三種病淫怒癡是病有三種藥。身不凈觀。慈念眾生。觀十二因緣。是謂三種藥。修身修戒修心修慧。是法不受一切惡報。或少少受報。或今世或后世少受報。云何修身。種種觀無常等。云何修戒。持戒不犯常守護。云何修心。除惡覺觀行善覺觀。云何修慧。種種分別善法增益智慧。行善人易得好道。行不善人易得惡道。或有善人墮惡道。或有惡人生好道。先世大力因緣余報未盡。若死時最后心善不善。是故善墮惡道。不善人生好道

　　阿毗曇甘露味雜品第十六

四沙門果六法五陰智緣盡。是謂分別四果。阿羅漢果九地所攝。除有頂中。第三果六地所攝。除四無色。以無法智故。須陀洹斯陀含未到禪地所攝。以未離欲人身故。有四顛倒。無常有常想。心顛倒想顛倒見顛倒。苦有樂想。不凈有凈想。非我有我想。心顛倒想顛倒見顛倒。一切顛倒見苦諦斷。何以故。行緣苦處三見攝顛倒身見邊見見盜。一切六十二見五邪見所攝五陰中不實我見有實我是身見。常斷依止因緣果報不識是邊見。諦真實法無今世后世。無涅槃及四諦等。是邪見。非真實樂凈觀有樂凈。譬如斷樹木豎立。夜中遙看。謂是人。是見盜。非因見因非道見道是戒盜。身見苦諦斷。五陰中計我故。常想斷想。苦諦斷緣現在五陰故邪見。若諦苦見苦斷。如是諦習盡道見習盡道斷見盜。若苦諦中計有樂凈等見苦斷。如是習盡道中計有樂凈等見習盡道斷。戒盜非道求涅槃。及非因見因是戒盜。見苦見道斷。六修得修行修斷修除修分別修律儀修。云何得修。未曾得善法功德而得。得已諸余功德亦得。云何修行。曾得諸功德今現在行。云何斷修。善法斷諸結使。云何除修。能卻諸不善法。云何分別修。分別觀身實相。云何律儀修。六情染污塵緣勝故。五根憂根初禪滅。無余苦根二禪滅。無余喜根三禪滅。無余樂根四禪滅。無余護根無想三昧滅。無余三界。斷界無欲界盡界。除愛結諸余煩惱斷是謂斷界。愛結斷是謂無欲界。諸余法斷是謂盡界。滅淫欲得心解脫。滅愚癡得慧解脫。內外入不相系。淫欲是能系。譬兩牛為軛所系。以是故愛不愛塵中應護心不應有愛嗔恚心。十法欲界色界無色界無漏相應不相應善無為無記無為。是謂十法。五法法智緣。云何五。欲界系相應不相應法無漏相應不相應法善無為法。是為五法。未知智緣七法。何等七。色界系相應不相應法。無色界系相應不相應法。無漏相應法不相應法善無為法。他心智緣三法。欲界系相應法。色界系相應法。無漏相應法。等智緣十法。欲界系相應法不相應法。色界系相應法不相應法。無色界系相應法不相應法。無漏相應不相應法。善無為法無記無為。苦智習智各各六法緣。三界系相應法不相應法。是謂六法。盡智緣一法。善無為法。道智緣二法。無漏相應法不相應法。滅智無生智緣九法。除無記無為法。自地煩惱自地使所使。一切遍使自地他地中一切遍。余各自地使所使。有二種法。相應不相應法。云何相應法。諸心心數法。云何不相應法。得等十七法。十七法者。一成就。二無想定。三滅盡定。四無想處。五命根。六種類。七處得。八物得。九入得。十生。十一老。十二住。十三無常。十四名眾。十五字眾。十六味眾。十七凡夫性。得諸法時心不相應法俱得是謂成就。厭生死涅槃想。四禪力多少時滅心心數法是謂無想定。厭于勞辱息止想。有想無想定力多少時滅心心數法是謂滅盡定。生無想天中心心數法不行斷止是謂無想處。四大諸根等相續不壞是謂命根。種種生處他眾生身心語言相似是謂眾生種類。到異方土所得。是謂處得。諸行雜物是謂物得。得諸內外入是謂入得。諸行起是生。行熟是老。是行未滅是住。行滅是無常。合字義是名眾。合名說事是句眾。合廣說是語眾。未得圣無漏道是凡夫性。是謂十七。心不相應法是中幾善幾不善幾無記。二善。七無記。八當分別。無想定滅盡定是謂善。無想處種類名眾句眾語眾命根凡夫性是謂無記。成就生老住無常。善中善不善中不善無記中無記。處得物。得入得有善不善無記。幾欲界系幾色界系幾無色界系幾不系。三欲界系。二色界系。一無色界系。十一當分別。或欲界系或色界系或無色界系有不系。名眾句眾語眾是欲色界系。無想定無想處是色界系。滅盡定是無色界系。成就命根種類處得物得入得凡夫性是三界系。生老住無常欲界系法中欲界系。色界系法中色界系。無色界系法中無色界系。不系法中是不系。是中幾有漏幾無漏。十三有漏。四當分別。生老住無常有漏中有漏無漏中無漏。得初無漏心。是時舍凡夫性。生他界時亦舍凡夫性得他界凡夫性。離欲時第九解脫道中斷。云何三無為。智緣盡非智緣盡虛空。云何智緣盡。有漏無漏智慧力諸結使斷得解脫。是謂智緣盡。云何非智緣盡。未來因應生不生。是謂非智緣盡。云何虛空。無色處無對不可見。是謂虛空。共依因相應因共有因。先生自似因未生后諸法因。如是遍因亦次第緣。眾生中報因。一切有為法。有為法果亦涅槃果。何以故。一切有為法因緣生涅槃道果。諸相應法一緣中一時共行。他相中非自相中。心心數法無處無方土。所以者何。緣一切處故。道生時諸結使欲滅。是故欲生道得解脫。不滅道時欲滅無礙道斷結使。欲生解脫得解脫。三愛欲愛有愛不有愛。諸物求索是謂欲愛。得時貪惜是謂有愛。見斷求斷是謂不有愛。思惟所斷三十七品。除直思直語直業直命猗護。余殘是根法。四念止一一現在前。何以故。分別緣諸法。諸法他相應自不相應。緣諸法中結使應離。是為斷有斷未離。云何斷未離。得苦智未得習智。習諦所斷。苦諦所斷。緣三諦中得二不壞信。苦諦習諦盡諦法戒不壞信。道諦中得四不壞信。一切心數法隨心行。共一緣故。如是無教戒生住老壞隨心行。一切有漏法應斷何以故。罪垢故。一切有漏無漏法應知。何以故。智緣一切法過去未來諸法遠。何以故。不辦事故。現在諸法近。何以故。辦事故。無為亦近。何以故。疾得故。一切有漏法見處五見緣故。極多少成就十九根情不壞。有二根亦復見諦人不壞情未離欲。是謂十九。最少八根斷善根。漸命終有殘身根。亦復無色界凡夫更樂三事合情緣識。是更樂五種。有對增語明無明非明非無明。五識相應是謂有對。意識相應是謂增語。染污更樂是謂無明。無漏更樂是謂明不染污。有漏更樂是謂非明非無明。兩道得果。一斷結使。二得解脫。阿羅漢報心般涅槃。一切法放舍故。四有生有死有本有中有。初生得五陰是謂生有。死時五陰是謂死有。除生死五陰中間是謂本有。死已能到諸趣五陰是謂中有。苦習諦智忍緣諸法是謂厭。厭物緣故。四諦中諸智忍是為離欲。欲滅故。三有漏欲有無明。欲界除無明余殘煩惱。是謂欲有漏。色無色界除無明余殘煩惱是有有漏。三界系癡是無明漏。是諸漏一切盡。是時得一切苦盡。得一切智甘露味。得道圣人名瞿沙造

阿毗曇甘露味論卷下