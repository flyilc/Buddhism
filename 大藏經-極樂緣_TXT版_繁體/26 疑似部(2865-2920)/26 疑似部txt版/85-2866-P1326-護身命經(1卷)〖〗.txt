　　No. 2866

護身命經

者信佛妙法受習不忘。六者不貪世榮斷俗因緣。七者愿習圣慧為一切護。八者愿集眾生為作倡道。九者在所墮生常愿值佛。十者守持禁戒廣度群生。十一者博學眾智宣示四輩。十二者常愿與佛世世相值廣說道要度人無量。是為十二圣慧者

佛告阿難。若有比丘尼優婆塞優婆夷國王子及諸婇女。有能奉行此十二法者。在所墮生常得值佛。周旋教化長離眾苦入三法門功得成就。疾得至佛猶步三界。無所掛礙無能斷者。自五前世修行此事自致得佛。若有國王大臣長者中宮眷屬及諸善男子善女人四部弟子。欲求此無上道廣度一切者。亦當讀此經。欲求三乘法者。亦當讀此經。欲求早度世取無為者。亦當讀此經。欲求上生妙樂天上者。亦當讀此經。欲求轉輪圣王者。亦當讀此經。欲求尊貴富者。亦當讀此經。若有女人求男子身者。亦當讀此經。欲求世世常與明師相隨教化者。亦當讀此經。如是一切諸愿所欲者。皆當讀此經。此經尊猛。善男子善女人能奉行持此經者。常為十方現在諸佛威神所護。亦為過去七佛所護。及諸尊菩薩大弟子所護為。又天龍鬼神日月五星二十八宿一切諸尊天等。常隨擁護讀是經者。終不令橫死。一切眾邪皆不得嬈害。是善男子善女人行菩薩之道故。十方眾圣皆共護視。讀是經者功德無量。佛不二言。聞是經者。受持者書寫者。所愿悉得。阿難汝好諦聽諦聽受持是經。勤教一切人受學諷誦讀之。汝莫忘墮。阿難即言。受天尊教

佛說是經時。坐中有長者女名曰善信。與五百同輩一時即起。稽首佛足五體投地。長跪白佛言。世尊信等女人罪穢嬰身。蒙佛慈恩得聞圣法。不以女賤愿為弟子。佛言。善來諸女。汝宿有福應得值佛。樂聞法者真得度苦。生生之處遠離女身。佛受五戒為清信女。眾會無不歡喜。各前以頭面著地悉受五戒。佛告阿難。善信女等久生于世。未聞佛時未聞法時。為怨師所怪。隨世因緣或毀滅正法。或破塔寺。或殺真人。或負三尊財物。或殺父母。或犯眾怨。不自覺智。所作眾罪不可稱計。今得見佛。心開意解。及知前世所行為非。信等同輩自今以后。改住修來奉佛尊戒。并持此經。世世不犯。愿佛哀愍悉賜五戒

佛告諸女。汝諦聽受持。一者守仁不殺恩及群生。二者義護不盜損己濟眾。三者貞潔不淫行無沾污。四者言不詳[言*奇]不犯口過。五者遠酒不飲不犯眾怨。修奉齋戒常行大慈。咒愿一切尊修佛語。終不中悔。任力所能寧守善而死不犯怨而生。汝等以來持佛禁戒。諸天所嘆。莫德隨俗邪罔跪拜鬼神護持禁戒。如拔頭然。坐自觀身。形不久立。色不久解。命如風遇少疾如里。勿持容恣自處怨行。萬物無常。當建精進棄損世念。如菩薩行所愿發心。今世后世欲求何等。如愿悉得終不虛也

佛告阿難。汝等護行可得至佛。佛道不可不學。經法不可不讀。吾今得佛但積學所致。大乘妙法。無男無女無貴無賤。聞是經者。諸佛加護。所愿悉得。佛說是經時。天龍鬼神帝王人□及四部弟子有三億人。見佛說是經。皆大歡喜嘆未曾有。各發無上正真道意。前以頭面著地作禮奉行

佛告阿難。汝諦聽受持廣宣流布。令一切眾生有形之類。受持讀誦書寫供養。佛之要法能除無數劫極重之罪。能度無量無邊阿僧祇眾生悉得解脫。此經佛口中所出。有□讀一句一偈讀嘆之者。眾邪違道一切怨鬼不得來近。壽命正長終不橫死。所欲求者如愿悉得。說是經時。一切大眾及諸龍鬼神四部弟子。頂禮佛足。受天尊教一心奉行

正光二年十二月十五日　信士張阿宜寫護身命經受持讀誦供養經。上及七世父母。下及己身皆誠善[口*弟]之道