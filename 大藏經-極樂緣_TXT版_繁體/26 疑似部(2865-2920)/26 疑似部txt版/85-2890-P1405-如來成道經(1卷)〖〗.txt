　　No. 2890

佛說如來成道經

腳踏千福輪行身披□□□□□□□□之瓶。胸前萬字了了分明。背上圓光晃照暉盈。師子王頰毛蟸旋生。出廣長舌。遍覆幽冥。照曜無極。勝日之明。見佛光者。永不死生如來。槃而不死。涅而不生。攪之不濁。澄之不清。擔復不重。點復不輕。幽復不闇。顯復不明。名即不惜。利即不爭。辱之不忿。寵之不榮。散復不壞。聚復不并。高而不危。下而平。夾而無伴。廣而異成。殺即不死。活即不生。白發非老。少復非嬰。視之不見其體。聽之不聞其聲。大身彌輪八極畟塞空庭。小則針穴里走馬。塵里藏形噀。海變成蘇酪。指地琉璃水精。捻山即知斤兩豁。海總作空坑。微塵算得其數。心知一切眾生。天宮樓閣指即化城。所須皆得不用功呈。行即蕩蕩而無礙。住則湛湛而不傾。掛肉眼觀三世之事。用五眼常同如盲居。無非非意處無是是之情。超三乘之境。外越六度之眾生。振叫威烈。不使怕驚。攬即不著。看即有形。無端出沒。運轉自寧。瞼眼即萬里。開眼即停。此即非相可相。非名可名。燒而不灰。溺而不泥。臺即不起。押亦不摧。拾得物不歡喜。失物卻不悲啼。大眾不樂樂。獨自不迻迻。將刀斫不恨恨。附藥療不治治。二心俱一種平等。閦然齊分。身百億處處赴齊。一名迷達。二名如來。當贊之時地動天雷。一切徒眾各各所歸。若有信此天必覆之。若當不信寒凍無衣。若寫一卷家富豐財。若寫兩卷聰明智開。教人讀誦橫病不來。空中贊曰。不可思議

佛說如來成道經