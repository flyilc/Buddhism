　　No. 2887

佛說父母恩重經

如是我聞。一時佛在王舍城耆阇崛山中。與大菩薩摩訶薩及聲眷屬俱。亦與比丘比丘尼優婆塞優婆夷。一切諸天人民及天龍鬼神。皆來集會。一心聽佛說法。瞻仰尊顏。目不暫舍。佛言。人生在世。父母為親。非父不生。非母不育。是以寄托母。胎懷身十月。歲滿月充。母子俱顯生墮草上。父母養育。臥則蘭車。父母懷抱。和和弄聲。含笑未語。饑時須食。非母不哺。渴時須飲。非母不乳。母中饑時吞苦吐甘推干就濕。非義不親。非母不養。慈母養兒。去離蘭車。十指甲中食子不凈。應各有八斛四斗。計論母恩。昊天罔極。嗚呼慈母云何可報。阿難白佛言。世尊云何可報其恩。唯愿說之

佛告阿難。汝諦聽善思念之。吾當為汝分別解說。父母之恩昊天罔極。云何若有孝順慈孝之子。能為父母作福造經。或以七月十五日能造佛槃盂蘭盆。獻佛及僧得果無量。能報父母之恩。若復有人。書寫此經。流布世人。受持讀誦。當知此人報父母恩。父母云何可報。但父母至于行來。東西鄰里井窖碓磨。不時還家。我兒家中啼哭。憶我即來還家。其兒遙見我來。或在蘭車。搖頭弄腦。或復曳腹隨行。嗚呼向母。母為其子曲身下就長。舒兩手拂拭塵土。嗚和其口開懷出乳。以乳與之。母見兒歡。兒見母喜。二情恩悲親愛。慈重莫復。二歲三歲弄意始行。于其食時非母不知父。母行來值他座席。或得餅肉。不啖輟味懷挾來歸。向其與子。十來九得恒常歡喜。一過不得憍啼佯哭。憍子不孝。必有五樀。孝子不懷。必有慈順。遂至長大。朋友相隨。梳頭摩發。欲得好衣。覆蓋身體。弊衣破故。父母自著新好綿帛。先與其子。至于行來。官私急疾。傾心南北。逐子東西。橫上其頭。既索妻婦得他子女。父母轉疏。私房屋室共相語樂。父母年高氣力衰老。終朝至暮不來借問。惑復父孤母寡。獨守空房。猶如客人。寄止他舍。常無恩愛。復無濡被寒。苦辛厄難遭之。甚年老色衰。多饒蟣虱。夙夜不臥。長呼嘆息。何罪宿愆生此不孝之子。或時喚呼。嗔目驚怒。歸兒罵詈。低頭含笑。妻復不孝子。復五樀夫妻和合同作五逆。彼時喚呼。急疾取使。十喚九違。盡不從順。罵詈嗔恚。不如早死。強在地上。父母聞之。悲哭懊惱。流淚雙下。啼哭目腫。汝初小時非吾不長。但吾生汝。不如本無。佛告阿難。若善男子善女人。能為父母受持讀誦書寫父母恩重大乘摩訶般若波羅蜜經一句一偈。一逕耳目者所有五逆重罪悉得消滅。永盡無余。常得見佛聞法。速得解脫。阿難從座而起。偏袒右肩。長跪合掌。前白佛言。世尊此經云何名之。云何奉持

佛告阿難。此經名父母恩重經。若有一切眾生。能為父母作福造經燒香請佛禮拜供養三寶。或飲食眾僧。當知是人能報父母其恩。帝釋梵王諸天人民一切眾生聞經歡喜。發菩薩心。[口*睪]哭動地。淚下如雨五體投地。信受頂禮佛足。歡喜奉行

佛說父母恩重經