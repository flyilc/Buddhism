　　No. 2871

大通方廣懺悔滅罪莊嚴成佛經卷上

如是我聞。一時佛在王舍大城。□□□□□俱諸菩薩三萬六千人。一生補□□□□□威德自在。顯說如來方便蜜□□□□□□作佛事。皆悉成就。諸佛威德之所建立。□□藏。受持大乘。能師子吼。震大法雷。名聞十方。其德高大。如須彌山。智慧深廣。猶大海。降伏眾魔。攝諸外道。使令清凈。具足諸力無礙解脫。安住不動。念定總持。樂說辯才。四等六度。無量方便。一切法義。無不具足。隨順眾生。轉不退輪。示有無智。善解法相。現入三界。五眼所見。知眾生根。威德無量。蓋諸大眾。禪定智慧。以修其心。相好嚴身。眾相第一。心如虛空。舍諸世間所有色好。達諸法性。無礙智慧。善知眾生往來所趣。具諸三昧。近無等等。久種善根。得佛自在智慧。具足十力。四無所畏。十八不共法。通達善趣門。關閉諸惡道。等視眾生。如視一子。而生五道。示現其身。欲度眾生。作大醫王。處于生死。善療眾病。應病與藥。令得服行永離生死。其有聞者。無不解脫。具足如是無量功德。曾供養過去無量諸佛。明見佛性。知如來常。常說眾生等。盡有佛性

其名曰文殊師利菩薩。定光菩薩。龍樹菩薩。觀世音菩薩。大勢至菩薩藥王菩薩。藥上菩薩。普賢菩薩。法自在王菩薩。師子吼菩薩。陀羅尼菩薩。寶藏菩薩。常精進菩薩。不休息菩薩。信相菩薩。無勝菩薩。彌勒菩薩。如是等菩薩摩訶薩。三萬六千人。復有八十萬億威力諸天。及諸比丘。比丘尼。優婆塞。優婆夷。天龍夜叉。人非人等。釋提桓因。與無量天人。在于空中。雨寶天華。無量音樂。自然而作。梵摩三缽天。燒妙天香。供養如來。香煙遍至十方無量世界。愿皆普同供養十方一切諸佛。供養十方一切諸法。供養十方一切諸大菩薩。是諸天等。為利如是供養諸佛。為求大乘無上之道。爾時世尊。與如是等無量。無邊大眾。前后圍。繞。發向娑羅。二月十五日。臨欲涅槃時。以佛神力。大悲普覆。欲攝眾生。出大音聲。其聲遍滿。乃至十方。隨其類音。普告眾生。今日如來應正遍知。憐愍眾生。覆護眾生。攝受眾生。等視眾生。如是一子。無歸依者。為作歸依。未見佛性者。令見佛性。未離煩惱者。令離煩惱。無安隱者。為作安隱。未解脫者。為作解脫。未安樂者。令得安樂。未離疑惑者。令離疑惑。未懺悔者。令得懺悔。未涅槃者。令得涅槃。爾時道邊。清凈平正。吉祥福地。縱廣正等。十千由旬。佛見此地平正清凈。即便止住。告諸比丘。今于是中可以說法。爾時阿難比丘。白佛言。世尊。如來世尊。昔常性好山林清凈流水華果園林。今于是中。亦無流水。亦無林樹。亦無聚落國土人民。今日如來。安居說法。遠來者眾。饑勞疲乏。性命不濟。有食有命。有命有身。有身有道。無食無命。無命無身。無身無道。今于是中。無有如是可意之事。云何世尊。于中說法。爾時大智舍利弗。以佛智力。告阿難言。先應為法。不須余念。如來世尊。不但十力四無所畏。如來世尊。有如是無量力。一切無所畏。智慧無量。威神無量。無歸依者。為作歸依。未見佛性者。令見佛性。未離煩惱者。令離煩惱。未安隱者。為作安隱。未解脫者。令得解脫。未安樂者。令得安樂。未涅槃者。令得涅槃。如來世尊。有如是等無量神力。何憂如來。而無自然。我念往昔。維摩大士。為眾說法。他方菩薩。聲聞緣覺。威力諸天。龍神大眾。集在方室。未曾有食。我時念言。此諸大眾。云何得食。大士維摩。即語我言。聲聞少智。應念正法。云何先觀耶命衣食。及以床坐。維摩大士。說是語時。天人得道。我懷慚愧。汝今所念。亦復如是

爾時如來。即告阿難。實如大智舍利弗語。應念大乘。莫念安身。作是語已。即入三昧。以威神力。即時其地。有一金華。從地涌出。其華出高。四十萬由旬。遍覆三千大千世界。琉璃羅網。彌覆金華。其金華下。有眾寶浴池。與華平等。名為八功德。香水彌滿。其池四岸有種種名華。所謂優缽羅華。拘物頭華。波頭華。波頭摩華。分陀利華。有如是等。種種無量名華。莊嚴寶池。若見如是金華寶池。得法眼凈。何況入中。而得洗浴。若入洗浴。即得清凈無生法忍。其金華下。有寶師子座。其師子座。高百由旬。爾時如來。坐于寶座。身諸毛孔。上下枝節。放大光明。如來金光明。與金華同色。從華四面。金光流出。普照十方一切佛土。佛光金華。所照之處。山谷國土。高下平正。皆作金色。無有穢惡。地獄休息。餓鬼解脫。除一闡提謗方等經。以佛神力。他方國土。及此國中。悉皆一等。無有殊異。十方諸佛。觀此光已。異口同音。俱嘆釋迦。善哉善哉大慈世尊。今放光明。異于常明。昔日放光。先照東方。今日放光。四面一時。普照十方。當知此光。欲度苦惱一切眾生。使出三界。到大涅槃。爾時他方十方諸佛。異口同音。告其侍者。大菩薩眾諸善男子。汝等當知。今日中國娑婆世界。釋迦牟尼如來。放大光明。必說妙法。度苦眾生。汝等今者。應往彼土。供養彼佛。請決所疑。聽受經法。彼土眾生。昔來剛惡。虛偽不實不信一乘。釋迦大慈。萬善方便。為開三乘。度脫三有。雖說三乘。上語亦善。中語亦善。下語亦善。義味甚深。純備具足。彼佛世尊。百千萬劫。不可值見。所說經法。不可得聞。彼諸大眾。不可時會。釋迦所生。殊妙金華。不可得見。是故汝等。今往彼土。得見彼佛。請問所疑。自得利益。復利眾生。作是語已。十方佛土。一一各有十億菩薩。即從座起。為佛作禮。俱同發來。一一菩薩。各有百千音樂。雨寶妙華。來到佛所。到佛所已。繞佛七匝。為佛作禮。卻坐一面。俱共發聲。異口同音。而白佛言。世尊。我等今者。欲有所問。唯愿世尊。當為說之。利益眾生。爾時佛告諸來菩薩摩訶薩眾。諸善男子。若有所疑。今悉可問。吾當為汝。決定說之。爾時諸來菩薩。白佛言。世尊我土如來。唯說一乘。云何如來。今說三乘。爾時世尊。以無礙智。告諸菩薩。汝等今者。為利眾生。咨問是義。諦聽諦聽。諸善男子。譬如有人。一人三名。小時名小。二十名中年。過八十名為老者。我今三乘。亦復如是。為初小心聲聞之人。說于小乘。為于中心緣覺之人。說于中乘。為大菩薩大道心人。說于大乘。諸善男子。汝今復聽。理無二極。趣必同歸。解雖殊律。終為一觀。理是一乘。分之為三。聲聞緣覺乘。皆入大乘。大乘者。即是佛乘。是故三乘。即是一乘。說是法時。會中十千菩薩。得無生法忍。八百比丘。得阿羅漢果。二萬天人。得法眼凈。百千萬人。即發阿耨多羅三藐三菩提心

爾時十方諸來菩薩。俱共合掌。而白佛言。我等今者。以彼佛力。來到此土。得見世尊。復聞大乘。愿聽我等。受持是經。于佛滅后。在此國土。及余他方。山林樹下。神仙居處。城邑聚落。曠野冢間。樹下露地。塔寺僧坊。講法眾會。俗人住處。家家人人。廣宣流布。常使不絕。何以故。是經之住。令得惡道永息。所以爾者。曾聞佛說。地獄不閑。若誦經一句。諸天歡喜。常來親近。自然修善。若人聞是方廣經典。歡喜信敬。書寫讀誦。受持禮拜。稱是經中一佛一菩薩名者。是人現世安隱。不見諸惡。若其命終。我等菩薩。前導是人。回向我國。共生一處。何以故。受持是經故。受持是經者。即持佛身。持佛身者。當知是人即是菩薩。是故是人。即我同學。以是因緣。受持是經。愿生一處。不相舍離

爾時復有諸鬼神王。大梵天王。三十三天。護世四天王。金剛密跡。諸鬼神王。散脂大將。那羅龍王等。難陀龍王。婆難陀龍王。阿修羅王。迦樓羅王。大辨天王九子母天王。諸山鬼神神王。樹神王。河神王。海神王。地神王。水神王。火神王。風神王。如是無量無邊。諸神王等。及大諸天。即從坐起。頭面體足。合掌恭敬。而白佛言。世尊。我等今者。常當護持。世尊所說。方廣經典。有是經處。我等神王。常在于前。為作清凈。若在塔中。若在坊中。若在白衣舍。若在空處。或復有人。以不凈手。抃捉是經。或不恭敬讀誦是經。我使是人。行住坐臥。身心不安。處處怖畏。橫羅惡事。現身不安。死入地獄。若人恭敬清凈。捉持此經。洗浴燒香。讀誦受持。或復書寫。憶念不忘。憶是經典不行惡事。若能如是。我等神王。為是經故。守護是人。是人若臥。立其人前。不使見惡。亦復不為惡人惡鬼橫害其人。若其住處。護其宅舍。若欲行來。我等神王。于其人前。為作開導。須者給與。四方行來。無所障礙。常見善事。命終生天。因是值佛。不失大乘。爾時世尊。告諸大菩薩。鬼神王等。如是如是。如汝所說。如是經典。不可得聞。何況可見。若欲受持讀誦是經。當凈洗浴。著凈衣服。凈持坊舍。以懸繒幡蓋。莊嚴室內。燒種種妙香。旃檀香。末香。種種涂香。禮拜。如是六時。從初一日。乃至七日。日日中間。讀誦是經。正心正憶。正念正觀。正思惟。正思議。正受持。正用行。正教化。日夜六時。禮拜是經中諸佛菩薩十二部經。若能如是。禮拜讀誦。信敬之者。如是經中所說重罪。悉皆除滅。無有疑也。何以故。是大方廣經典。十方諸佛之所修行。之所護持。諸佛之母。諸經之王。妙義之藏。菩薩之道。今是大乘方廣深妙經典。亦如世間所有六大不可思議。何等為六。一者大地。二者大水。三者大火。四者大風。五者大日。六者大空。是經亦如大地。普載一切凈穢好惡。是經亦如大水。洗除一切穢惡不凈惡物。是經亦如大火。普燒一切煩惱穢惡不凈惡物。是經亦如大風。普吹一切不凈穢惡。是經亦如大日。普照一切所有黑暗。是經亦如大空。悉能容受所有好惡。今是大乘方廣經典。廣大無對。上至菩薩。中至聲聞。下至有形。悉能容受。是故汝等。受持是經。流布是經。信敬是經。常使汝等諸大菩薩。入佛智慧。明見佛性。當令汝等諸天神王。及受持經者。常得見我。及見未來一切諸佛。轉大法輪。坐于道場

爾時大眾中。有一菩薩。名曰信相。于大眾中。即從座起。正理衣儀。頂禮佛足。而白佛言。世尊。我等今者。欲有所問。唯愿世尊。當為說之。世尊所說。能大利益無量眾生

爾時佛告信相菩薩。善哉善哉。善男子。若有所問。隨意問之。吾當為汝。分別解說。汝所問者。亦大利益無量眾生。信相菩薩。白佛言。世尊。我念往昔久遠過去無量世時。有佛世尊。名曰寶勝。一聞名者。皆得生天。于后不久。天自在光王國內。曠野澤中。有一大池。其水枯涸于彼池中。有十千大魚。為日所曝。欲入死門。有一大士。名曰流水。見是大魚。心生慈悲。施水飲食。少日得活。知命不久。即為三稱寶勝佛名。是魚聞已。即便命終。生忉利天。以是因緣。今愿世尊。為是大眾。及未來眾生。說諸佛名。及聞世尊釋迦名號。亦得無量無邊利益無邊功德。常處富樂。見了佛以。是性因緣。故求此愿。唯愿說之。度脫重禁迷惑眾生。爾時佛告信相菩薩摩訶薩。善男子。我若廣說十方諸佛所有名號。百千萬劫。說不能盡。一切諸水。可知渧數。無有能知諸佛名字。諸須彌山可知斤兩。無有能知諸佛名字。一切大地。可知塵數。無有能知諸佛名字。虛空世界。可知盡邊。無有能知諸佛名字。吾今為汝。略說三世諸佛名字。若人聞者。一逕于耳。其人命終。亦得生天。聞已信敬。復能盡形書寫。稱名禮拜。得滅無量生死重罪。得福無量。其人命終。十方世界。隨意往生。亦得見我。及見未來賢劫諸佛。爾時世尊。告諸大眾。汝等應當。正理衣服。正心正身。正憶正念正觀。欲聞法者。一心當敬禮須彌燈王佛。當敬禮寶王佛。當敬禮寶勝佛。當敬禮阿彌陀佛。當敬禮毗婆尸佛。當敬禮多寶佛。當敬禮釋迦牟尼佛。當敬禮攝持一切法。當敬禮過稱量。當敬禮無譬類。敬禮無邊法。敬禮難思議。敬禮住力力中力。敬禮十力無所畏。敬禮三界尊。敬禮一切大導師。敬禮能斷眾結縛。敬禮已到于彼岸。敬禮已度諸世間。敬禮永離生死道。敬禮三昧得解脫。敬禮如空無所依。敬禮眾中大法王。敬禮破壞四魔眾。敬禮一子大慈父。唯愿世世值諸佛。明見佛性到大涅槃。何以故。一切有形皆有佛性是諸大眾合十指抓掌。一心諦聽一心供養

　聽我說三世　　十方諸佛名　　乃至五無間
　當生解脫相　　若人無善根　　我亦為說之
　彼自不能解　　燋種自然去　　唯有真實在
　除去小乘相　　唯有大乘在　　除去二乘者
　唯有一乘在　　若人無善根　　不得聞是音
　曾供無量佛　　今得聞佛名　　當知受持者
　少分解脫人　　安住清凈地　　今于我法中
　經行作佛事　　受持及讀誦　　禮拜是佛名
　去離眾魔事　　除滅四重禁　　無間一闡提
　是人未來世　　必得成佛道　　若人不生信
　定墮三惡道　　生信勤禮拜　　當見無量佛
　應當一心禮　　愿除無量罪　　是故今敬信　

是諸大眾。合掌諦聽。攝持身心。勿得動轉。五體投地。一心諦聽

爾時世尊稱名唱曰。南無過去無量諸佛。南無二萬日月燈明佛。南無三萬然燈佛。南無大通智勝佛。南無十六子佛。南無空王佛。南無多寶佛。南無云自在燈王佛。南無威音王佛。南無無數光佛。南無思善佛。南無分身諸佛。南無日月凈明德佛。南無凈華宿王智佛。南無凈莊嚴王佛。南無龍尊王佛。南無云雷音王佛。南無云雷宿主華智佛。南無寶王佛。南無娑羅樹王佛。南無上威德寶王佛。南無光明王佛。南無百億定光佛。南無光遠佛。南無月光佛。南無旃檀香佛。南無善山王佛。南無須彌天冠佛。南無須彌等曜佛。南無月色佛。南無正念佛。南無離垢佛。南無無著佛。南無龍天佛。南無不動地佛。南無琉璃妙花佛。南無琉璃金色佛。南無金藏佛。南無炎光佛。南無炎根佛。南無地種佛。南無月像佛。南無日音佛。南無解脫華佛。南無莊嚴光明佛。南無海覺神通佛。南無水光佛。南無大香佛。南無離虛垢佛。南無舍厭意佛。南無寶炎佛。南無妙頂佛。南無勇立佛。南無功德持慧佛。南無弊日月光佛。南無日月琉璃光佛。南無無上琉璃光佛。南無最上首佛。南無菩提華佛。南無月明佛。南無日光佛。南無華色王佛。南無水月光佛。南無除疑冥佛。南無度苦行佛。南無凈信佛。南無善宿佛。南無威神佛。南無法慧佛。南無鸞音佛。南無師子音佛。南無龍音佛。南無處世佛。南無自在佛。南無無量壽佛。南無無量光佛。南無無邊光佛。南無無礙光佛。南無無對光佛。南無光炎王佛。南無清凈光佛。南無歡喜光佛。南無智慧光佛。南無不斷光佛。南無難思光佛。南無無稱光佛。南無超日月光佛。南無相好紫金佛。南無遠照佛。南無寶藏佛。南無無量音佛。南無甘露味佛。南無龍勝佛。南無勝力佛。南無師子音佛。南無離垢光佛。南無德首佛。南無妙德山佛。南無人王佛。南無無上華佛。南無畏力王佛。南無龍自在王佛。南無師子依王佛。南無自在王佛。南無普光佛。南無普明佛。南無栴檀香光佛。南無多摩羅跋栴檀香佛。南無歡喜藏寶積佛。南無上大精進佛。南無普凈佛。南無摩尼幢佛。南無摩尼幢燈光佛。南無慧炬照佛。南無海德光明佛。南無金剛牢強佛。南無普散金光佛。南無大強精進佛。南無勇猛佛。南無悲光佛。南無慈力王佛。南無慈藏王佛。南無栴檀窟莊嚴勝佛。南無賢善首佛。南無善覺佛。南無莊嚴王佛。南無金山寶蓋佛。南無金華炎光相佛。南無大炬光明佛。南無寶蓋照空自在力王佛。南無金華光佛。南無虛空寶華光佛。南無琉璃莊嚴王佛。南無普現色身光佛。南無不動光佛。南無降伏諸魔王佛。南無千光明佛。南無慈慧勝佛。南無彌勒鮮光佛。南無世凈光佛。南無善寂月音佛。南無妙尊智王佛。南無寶蓋燈王佛。南無龍種上智尊王佛。南無日月光佛。南無日月珠光佛。南無慧幡勝莊嚴王佛。南無無垢藏佛。南無光明相佛。南無金炎光明佛。南無金焰光明藏佛。南無師子吼自在力王佛。南無妙音勝王佛。南無常光幢佛。南無觀世登王佛。南無慧依登王佛。南無法常勝王佛。南無須彌光佛。南無須摩那華光佛。南無優缽羅華光佛。南無強勝力王佛。南無慧力王佛。南無阿閦毗歡喜光佛。南無無量音聲王佛。南無才光佛。南無金海光佛。南無山海慧自在通王佛。南無大通光佛。南無一切法常滿王佛。南無現無愚佛。南無過去無量分身諸佛。南無過去一佛十佛百佛千佛萬佛。能除無量劫以來生死重罪。南無一億十億百億千億萬億那由他恒河沙無量阿僧祇佛。若人聞是過去無量阿僧祇佛名。是人八十萬劫。不墮地獄苦。是故今敬禮

　若人因禮拜　　過去諸佛者　　滅罪得本心
　更不造十惡　　及以五逆等　　常得聞正法
　具足大乘　　是故今敬禮　　唯除二種人
　一者謗方等　　二者一闡提　　若人心凈清
　不名一闡提　　常見無量佛　　是故今敬禮
　若有犯重罪　　及以五間無　　復能清凈信
　亦得如法住　　皆由敬禮故　　滅除十惡業
　悉得大乘式　　是故今敬禮　

說是過去諸佛名時。十千菩薩。得無生忍。八百聲聞。發少分心。五千比丘。得阿羅漢道。一億天人。得法眼凈

南無現在無量諸佛。南無十億王明諸佛。南無離垢紫金沙佛。南無無量明佛。南無日轉光明王佛。南無香積佛。南無師子億像佛。南無師子游戲佛。南無普光功德山王佛。南無善住功德寶王佛。南無寶莊嚴王佛。南無難勝佛。南無須彌相佛。南無須彌登王佛。南無寶德佛。南無寶月佛。南無寶炎佛。南無寶嚴佛。南無難勝師子響佛。南無大光王佛。南無不動佛。南無藥王佛。南無莊嚴佛。南無樓至佛。南無月蓋佛。南無普光佛。南無寶王佛。南無維衛佛。南無式王佛。南無隨葉佛。南無拘樓秦佛。南無拘那含牟尼佛。南無迦葉佛。南無雷音王佛。南無只法藏佛。南無栴檀華佛。南無栴檀葉佛。南無妙意佛。南無無上勝佛。南無甘露鼓佛。南無毗婆尸佛。南無日月光明佛。南無無勝光佛。南無具足莊嚴王佛。南無光明遍照功德王佛。南無破壞四魔師子吼王佛。南無金剛不壞佛。南無琉璃光佛。南無須彌山王佛。南無凈光明王佛。南無善德佛。南無無量光明佛。南無陀羅尼游戲佛。南無首楞嚴定三昧力王佛。南無善見定自在王佛。南無無上功德佛。南無神通自在佛。南無無色相佛。南無無散相佛。南無無香相佛。南無無味相佛。南無無觸相佛。南無三昧定自在佛。南無慧定自在佛。南無相覺自在佛。南無普攝佛。南無報德普光佛。南無尸棄佛。南無毗舍浮佛。南無迦羅鳩村大佛。南無迦那含牟尼佛。南無迦葉佛。南無意樂美音佛。南無歡喜佛。南無阿閦佛。南無須彌相佛。南無須彌頂佛。南無師子音佛。南無師子相佛。南無虛空住佛。南無云雷自在佛。南無常滅佛。南無帝相佛。南無不梵相佛。南無阿彌陀佛。南無梵相佛。南無度一切世間苦惱佛。南無多摩羅拔栴檀香佛。南無須彌相佛。南無云自在王佛。南無壞一切世間怖畏佛。南無百億我釋迦牟尼佛。南無現在一佛十佛百佛千佛萬佛。能除無量劫以來生死重罪。南無一億十億百億千億萬億那由他恒河沙等無量阿僧祇佛。若人聞是現在無量阿僧祇佛名。是人六十萬劫。不墮地獄苦。是故今敬禮

　若人因禮拜　　現在十方佛　　度脫諸惡業
　滅除五逆等　　常住清凈地　　安住釋迦法
　永離四惡道　　得見彌勒佛　　及以見千佛
　是故今敬禮　　復見十方佛　　常生清凈土
　得聞第一義　　了知如來常　

說是現在諸佛名時。二恒河沙菩薩。得入陀羅尼門。四十二億諸天及人。皆發無上菩提道心

南無未來賢劫無量諸佛。南無彌勒佛。南無凈身佛。南無華光佛。南無光明佛。南無華足佛。南無名相佛。南無閻浮那提金光佛。南無法明佛。南無寶明佛。南無普明佛。南無普相佛。南無普光佛。南無山海慧佛。南無自在通王佛。南無寶莊嚴佛。南無弗沙佛。南無百億自在登王佛。南無寶相佛。南無喜見佛。南無二萬光相莊嚴王佛。南無三萬同號普德佛。南無云雷音王佛。南無四萬八千定光佛。南無寶月王佛。南無離垢光佛。南無妙色佛。南無妙色光明佛。南無破一切眾難佛。南無眾香佛。南無眾聲佛。南無十千光明莊嚴佛。南無八十億莊嚴光明佛。南無寶華莊嚴佛。南無上首德王佛。南無紫金光明佛。南無五百受記華光佛。南無那羅延不壞佛。南無好華莊嚴佛。南無金剛定自在佛。南無未來一佛十佛百佛千佛萬佛。能除無量劫以來生死重罪。南無一億十億百億千億萬億那由他恒河沙無量阿僧祇佛。若人聞是未來無量阿僧祇佛名。是人十四萬劫。不墮地獄苦。是故今敬禮

　若人因禮拜　　未來諸佛名　　三障及五逆
　唯除一闡提　　悉皆得除滅　　安住佛法中
　得見無量佛　　常得聞正法　　是故今敬禮
　若人因禮拜　　三世十方佛　　滅除過去罪
　未來及現在　　所造十惡業　　今現得除滅
　未來見佛性　　是故諦信之　　書寫讀誦經
　世世所生處　　不生惡邪見　　常正得解脫
　不生在邊地　　不生在惡國　　不見惡國王
　四億萬劫中　　不墮地獄苦　　是故今敬禮
　滅除十惡業　　得大陀羅尼　

說是未來諸佛名時。五萬菩薩。住不退地。七百比丘尼。得阿羅漢道。六十二億諸天人民。得法眼凈。南無總持大陀羅尼。十二部經。修多羅。祇夜。受記。伽陀那。憂陀那。尼陀那。阿波陀那。伊帝曰多伽阇陀伽。毗佛略。阿浮陀達摩。憂波提舍。所有大藏諸波羅蜜。若人聞是十二部經諸波羅蜜。贊誦禮拜。信樂受持。是人二十萬劫中。不墮地獄苦。得宿命智。是故今敬禮

說是十二部經名時。八萬五千菩薩。得金剛三昧。十億聲聞。發大乘心。十千比丘比丘尼。得羅漢道。無量天人。得法眼凈

南無十方無量諸大菩薩。南無文殊師利菩薩。南無觀世音菩薩。南無得大勢菩薩。南無常精進菩薩。南無不休息菩薩。南無寶掌菩薩。南無藥王菩薩。南無藥上菩薩。南無勇施菩薩。南無寶月菩薩。南無月光菩薩。南無滿月菩薩。南無大力菩薩。南無無量力菩薩。南無越三界菩薩。南無颰陀婆羅菩薩。南無彌勒菩薩。南無寶積菩薩。南無導師菩薩。南無德藏菩薩。南無樂說菩薩。南無龍樹菩薩。南無寶檀華菩薩。南無上行菩薩。南無無邊行菩薩。南無安立行菩薩。南無凈行菩薩。南無陀羅尼菩薩。南無金剛那羅延菩薩。南無常不輕菩薩。南無宿王華菩薩。南無喜見菩薩。南無妙音菩薩。南無德勤精進力菩薩。南無無盡意菩薩。南無凈藏菩薩。南無凈眼菩薩。南無普賢菩薩。南無妙德菩薩。南無慈氏菩薩。南無善思議菩薩。南無空無菩薩。南無神通華菩薩。南無光英菩薩。南無慧上菩薩。南無智幢菩薩。南無寂根菩薩。南無愿慧菩薩。南無香象菩薩。南無寶英菩薩。南無中住菩薩。南無制行菩薩。南無解脫菩薩。南無法藏菩薩。南無等觀菩薩。南無不等觀菩薩。南無等不等觀菩薩。南無定自在王菩薩。南無法自在王菩薩。南無法相菩薩。南無光相菩薩。南無光嚴菩薩。南無大嚴菩薩。南無寶積菩薩。南無辯積菩薩。南無寶手菩薩。南無寶掌菩薩。南無寶印手菩薩。南無常舉手菩薩。南無常下手菩薩。南無常慘菩薩。南無喜根菩薩。南無喜王菩薩。南無辯音菩薩。南無虛空藏菩薩。南無攝寶炬菩薩。南無寶勇菩薩。南無寶見菩薩。南無諦網菩薩。南無明網菩薩。南無無緣觀菩薩。南無慧積菩薩。南無寶勝菩薩。南無天王菩薩。南無壞魔菩薩。南無電德菩薩。南無自在王菩薩。南無功德相嚴菩薩。南無師子吼菩薩。南無雷音菩薩。南無山相擊音菩薩。南無香象菩薩。南無白香象菩薩。南無妙生菩薩。南無華嚴菩薩。南無梵網菩薩。南無寶杖菩薩。南無無勝菩薩。南無嚴土菩薩。南無金髻菩薩。南無珠髻菩薩。南無光嚴童子菩薩。南無持世菩薩。南無善德菩薩。南無難勝菩薩。南無照明菩薩。南無華光菩薩。南無寶檀華菩薩。南無薩陀波論菩薩。南無曇無竭菩薩。南無法自在菩薩。南無德守菩薩。南無不眴菩薩。南無德頂菩薩。南無善宿菩薩。南無善眼菩薩。南無妙臂菩薩。南無弗沙菩薩。南無師子菩薩。南無師子意菩薩。南無凈解菩薩。南無那羅延菩薩。南無善意菩薩。南無現見菩薩。南無普守菩薩。南無電光菩薩。南無喜見菩薩。南無明相菩薩。南無妙意菩薩。南無無盡意菩薩。南無深慧菩薩。南無寂根菩薩。南無無礙菩薩。南無上善菩薩。南無福田菩薩。南無華嚴菩薩。南無德藏菩薩。南無月上菩薩。南無寶印手菩薩。南無珠頂王菩薩。南無樂實菩薩。南無慧見菩薩。南無登王菩薩。南無深王菩薩。南無華王菩薩。南無妙色菩薩。南無善問菩薩。南無善答菩薩。南無了相菩薩。南無定相菩薩。南無定積菩薩。南無發喜菩薩。南無安住菩薩。南無怖魔菩薩。南無慧施菩薩。南無救脫菩薩。南無慧燈菩薩。南無勇施菩薩。南無智導菩薩。南無愿慧菩薩。南無四攝菩薩。南無教音菩薩。南無海妙菩薩。南無法喜菩薩。南無道品菩薩。南無總持菩薩。南無慈王菩薩。南無大自在菩薩。南無梵音菩薩。南無妙色菩薩。南無寶檀林菩薩。南無師子音菩薩。南無妙聲菩薩。南無妙色形菩薩。南無種種莊嚴菩薩。南無釋幢菩薩。南無頂生菩薩。南無明王菩薩。南無大光菩薩。南無奢提菩薩。南無密積菩薩。南無華睒菩薩。南無上首菩薩。南無普現色身菩薩。南無神通菩薩。南無海德菩薩。南無無邊身菩薩。南無衣王自在菩薩。南無迦葉菩薩。南無無垢藏王菩薩。南無持一切菩薩。南無高貴德王菩薩。南無琉璃光菩薩。南無無畏菩薩。南無海王菩薩。南無師子吼菩薩。南無陀羅尼菩薩。南無那羅延菩薩。南無信相菩薩。南無持地菩薩。南無光嚴菩薩。南無光明菩薩。南無大辯菩薩。南無慈力菩薩。南無大悲菩薩。南無依王菩薩。南無依力菩薩。南無依德菩薩。南無普濟菩薩。南無普攝菩薩。南無定光菩薩。南無普光菩薩。南無真光菩薩。南無拘樓菩薩。南無天光菩薩。南無寶王菩薩。南無彌光菩薩。南無教道菩薩。南無導師菩薩。南無大忍菩薩。南無華王菩薩。南無華積菩薩。南無慧光菩薩。南無海慧菩薩。南無堅意菩薩。南無釋摩男菩薩。南無金光明菩薩。南無金藏菩薩。南無常悲菩薩。南無法上菩薩。南無才首菩薩。南無山光菩薩。南無山慧菩薩。南無大明菩薩。南無總持菩薩。南無山剛菩薩。南無登王菩薩。南無山頂菩薩。南無山幢菩薩。南無山王菩薩。南無伏魔菩薩。南無雷音菩薩。南無雨王菩薩。南無雷王菩薩。南無寶輪菩薩。南無寶英菩薩。南無寶首菩薩。南無寶藏菩薩。南無寶明菩薩。南無寶定菩薩。南無寶印菩薩。南無寶場菩薩。南無寶嚴菩薩。南無寶水菩薩。南無寶光菩薩。南無寶登菩薩。南無寶現菩薩。南無寶造菩薩。南無樂法菩薩。南無凈王菩薩。南無頂相菩薩。南無金光菩薩。南無寶髻菩薩。南無千光菩薩。南無原崄菩薩。南無照味菩薩。南無月辯菩薩。南無月光菩薩。南無法輪菩薩。南無光凈菩薩。南無常施菩薩。南無普德菩薩。南無普明菩薩。南無勝幢菩薩。南無濡音菩薩。南無德炎菩薩。南無相光菩薩。南無海月菩薩。南無海藏菩薩。南無勝月菩薩。南無凈慧菩薩。南無超光菩薩。南無月德菩薩。南無日光菩薩。南無金剛菩薩。南無炎幢菩薩。南無尊德菩薩。南無海明菩薩。南無海廣菩薩。南無照境菩薩。南無慧明菩薩。南無功德菩薩。南無明達菩薩。南無密教菩薩。南無須那菩薩。南無色力菩薩。南無調伏菩薩。南無隱身菩薩。南無一菩薩。南無十菩薩。南無百菩薩。南無千菩薩。南無萬菩薩。南無一百萬菩薩二百萬三百萬四百萬五百萬六百萬七百萬八百萬九百萬千千萬諸大菩薩摩訶薩。能除無量劫以來生死重罪。南無一億十億百億千億萬億。南無萬萬億諸大菩薩摩訶薩。能除無量劫以來生死重罪。南無一那由他十那由他百那由他千那由他萬那由他。南無萬萬那由他諸大菩薩摩訶薩。能除無量劫以來生死重罪。南無一恒河沙。南無二恒河沙。南無三恒河沙。南無四恒河沙。南無五恒河沙。南無六恒河沙。南無七恒河沙。南無八恒河沙。南無九恒河沙。南無十恒河沙。南無百恒河沙。南無百億無量恒河沙諸大菩薩摩訶薩。能除無量劫以來生死重罪

若人聞是大士諸大菩薩摩訶薩名者。是人四十千劫中。不墮地獄苦。不屬三界獄。常屬解脫王

　不生邊地　　不生惡國　　不受惡身
　不生邪見　　不生下性　　不生外道
　身根具足　　常聞正法　　不受禁戒
　常得具足　　大乘威儀　　常見佛性
　是故今敬禮　　安住佛法中　　來世成佛道　

說是諸大菩薩名時。八十八億清凈信男女悟阿那含果。九十四億諸天得斯陀含果。七千八億失心比丘還得本心悟阿羅漢果。十億菩薩得大陀羅尼。來世成佛道

大通方廣經卷上大通方廣經卷中

無憍慢。三□□□法利□自顯現。四者教人善法不求名利。是名為四。善男子復有四法善開法施。何等為四。一者守護正法。二者自益智慧亦益前人。三者常行善人之法。四者示人垢凈青白。是名為四。善男子復有四法。得先因力不失善根。何等為四。一者見他人闕不以為愚。二者于嗔怒人常修慈心。三者常說諸因緣。四者常念無上菩提。是名為四。善男子復有四法。不由他教而能自行六波羅蜜。何等為四。一者常以法施施導與人。二者不說他人毀禁之罪。三者善知攝法教化眾生。四者解達深法。是名為四。善男子復有四法。能舍禪定現生欲界。何等為四。一者其心柔軟。二者能得諸善根力。三者不舍一切眾生。四者常能善修智慧方便之力。是名為四。善男子復有四法。于佛法得不退轉。何等為四。一者離受無量生死。二者常能供養無量諸佛。三者修行無量慈心。四者信解無量佛慧。是名為四。善男子復有四法不斷佛性。何等為四。一者為諸眾生不退本愿。二者受信施行。三者大欲精進。四者常能深心行于佛道。是名為四。菩薩摩訶薩游于三界。行種種行利益眾生。常修出世不斷佛性。說是大乘四法之時。四萬天人皆發三菩提心。二萬五千人得無生法忍。四萬八千菩薩得達法界忍善人佛慧

爾時佛告虛空藏菩薩摩訶薩言。汝今應當受持是經。虛空藏菩薩白佛言。世尊當何名之。云何奉持。佛言。此經名為大通方廣。能破魔境。壞外道軍。消除煩惱。能解五欲邪見系縛。破三界獄。放諸生死。向涅槃舍。潤益久涸正因種子。雨大緣因六度法雨。增長眾生三乘芽華。成就一乘菩提極果。善男子汝問經名。我說如是。汝當受持

爾時虛空藏菩薩白佛言。世尊我從過去無量佛所。無量會處無量眾中。聞種種法種種事種種相種種乘。未曾聞此希有之法希有之事希有之相希有大乘。我常受持使不斷絕。世尊如來常住法僧不滅。三界眾生自生自滅。不見如來及以法僧唱言滅度。我等今者承佛威神游于三界。順從時宜假唱滅度。世尊我等今者于佛滅后。當與八萬久遠慧法身大士流通此經。使法界眾生受持讀誦如說修行一時成佛猶不放舍。世尊若善男子善女人。于佛滅后濁惡世中。若有受持讀誦書寫經卷。得幾所福

佛言。善男子。若人以三千大千世界滿中珍寶以用布施。不如聞此經名。福勝于彼。復置是事。若人以十千世界滿中珍寶以用布施。不如有人攝持經卷。福多于彼。復置是事。若人以十方世界滿中珍寶以用布施。不如有人書寫大乘方廣經典乃至一字一句或復一偈。福多于彼。復置是事。雖施無量國珍寶。不如至心讀誦一偈。復置是事。雖施十千世界滿中眾生命。不如至心解義一句為人說一偈之義　福勝于彼。所以者何。財食布施是世間布施。長養性命不出世間。大乘法施長養眾生菩提道根。能續三乘智慧。常命善男子讀持是經者。本雖惡人今是善人。本雖苦人今是樂人。本雖縛人今是脫人。本雖未度今是度人。本雖無智今是論師。本雖有漏今是無漏。本雖凡行今是圣行。本雖失道今入圣道。身雖凡夫。讀持是經智同圣慧。本雖煩惱。讀持是經共諸佛如來同有涅槃

虛空藏菩薩白佛言。世尊如佛所說。本是凡行今是圣行。本是煩惱。讀持是經共諸佛如來同有涅槃。破戒五逆誹謗正法。讀持是經斷除煩惱同得涅槃。此義雖明。唯愿世尊當為說之。佛言。善哉善哉善男子。汝能善問。我能善答。善男子。一切眾生以不值佛故。邪見犯戒誹謗正法。若佛在世終無犯戒誹謗正法。何以故。譬如長者唯有一子。愛之甚重。若父在時。日夜教令事事順之。其子孝順受父教令都無所犯。若父遠行不時來還。其子忘悟多有所犯。以不時來唱言死滅。悲啼[口*睪]哭復似起逆愁憒失心。忘父本教似若不順。謂如謗法。其父久時遠行來歸。而子歡喜憶父本教受持不犯。以得見父信知不死。不名墮逆。捉父本敕順教而行。不名誹謗。善男子。長者即是如來。一子者即是一切眾生。令者即是教戒。遠行者即是余化。不見父故即是唱滅。愁惱故即是障弊。不持故即是犯戒。唱滅故即是逆罪　迷理故即是誹謗。如來世尊余化回來。眾生見之即生信心知佛不滅。佛為說法還得本心。不名犯戒。以不知滅不名墮逆。順教人行于理得解。不名謗法。善男子。讀持是經者。即能消除無量生死煩惱重惡之罪。聞是經名即得聞佛。見是經者即得見佛。持是經者即持佛身。行是經者即行佛事。說是經者即說佛事。解是經者即解佛義。若行佛事善解佛義。如此之人永無煩惱。何以故。得值是經斷除煩惱。善男子。若八萬劫以為一日。以是三十日為一月。十二月為一歲。以此歲數過百千億劫得值一佛。復過是數得值一佛。此經難值復過于是。得值此經即值十方三世諸佛。是故智者受持讀誦書寫解說。能除邪見無明煩惱結漏重罪。住于福田。能除世間無量供養。虛空藏菩薩白佛言。世尊辟支佛尚不能消世間供養。何況凡夫得消供養。佛言。善男子。辟支佛不消供養。無有是處。雖不能說法度人。入禪三昧。從三昧起現大神通度諸眾生。得消供養

爾時虛空藏菩薩白佛言。世尊經中所說邪見破戒。不得共一國同住一河飲水。說戒布薩懺悔自恣。此人名為退失圣道不入眾數。云何而言得消供養。若消供養。即與諸佛同受應供。過于羅漢辟支佛等。唯愿世尊分別說之。我聞此已亦為眾生如佛解說令得度脫。佛告虛空藏菩薩。善哉善哉善男子。汝等今者慈悲具足。哀愍眾生而問此事。諦聽諦聽善思念之。吾當為汝分別解說。善男子。此經境界非聲聞緣覺所知。亦非諸魔外道凡夫思惟境界。唯佛能知。汝亦得達。善男子。我常為行菩薩道者。說施行檀。不觀好惡福田成就。而說是言。布施畜生得百福報。布施闡提得千福報。善男子。斷善根者死趣闡提。無慚愧者死趣畜生。畜生闡提果報熟者。尚能受供種人福田。何況此人。以是義故。今此大乘大通方廣威德力大不可思議。能使破戒五逆誹謗正法邪見煩惱悉得除滅。能受供養。虛空藏菩薩白佛言。世尊諸佛如來不可思議。大通方廣威神之力亦不可思議。受持經者其人功德亦不可思議。佛言。如是如是。如汝所說。得不可思議無邊功德

爾時世尊告虛空藏菩薩摩訶薩言。善男子。我念往昔過去有劫名曰清凈。我于此劫供養九十二億那由他佛。以行小乘多諸過罪犯戒無量。是諸如來不見授記。復過此劫劫名樂見。我于此劫供養四十二億諸佛如來。是諸如來亦不見授記。復過此劫劫名梵音。我于此劫供養二十二億諸佛如來。是諸如來亦不見授記。復過此劫劫名心喜。我于此劫供養八萬四千諸佛如來。是諸如來亦不見授記。復過此劫劫名救苦。國名莊嚴。佛號大施。如來應供正遍知十號具足。我于此劫供養四十億佛。得聞此經煩惱永除。自猶未睹。我于爾時。皆以一切供養之具而供養之。是諸如來亦不見與我授記。善男子。我于往昔若干劫中。供養若干諸佛如來。尊重贊嘆煩惱得除。具足聲聞威儀禁戒。凈修梵行學行布施。一切持戒及行頭陀。離于憍慢嗔恚愚癡。忍辱慈心如聞能說勤行精進。一切所聞受持不失。獨處遠離入諸禪定。出禪定已隨所聞慧讀誦思議。是諸如來亦不見授記。何以故。所受禁戒多毀犯故。深著聲聞二乘行故。不聞大乘方廣經故。以是義故。若諸菩薩摩訶薩等。應當遠離二乘之行。修集大乘方廣經典。則得授記。若我以一劫若滅一劫說是佛名不可得盡。善男子。我過是后得見定光佛為無量大眾說是大乘大通方廣我于爾時得聞得見彼佛所。受持讀誦思惟其義。即得無生法忍。定光如來即授我記。汝于來世當得作佛。號釋迦牟尼如來應供正遍知。是故善男子。受持是經疾至佛地。況消世間人天供養。善男子。是故大乘經典力施寶藏不可思議。惠施破戒貧窮依儀寶珠。善男子。大乘如大海。小乘中跡水。大乘如須彌。小乘蟻子城。大乘如日月。小乘打失星。是乘名大乘不可思議乘。容受諸眾生猶如虛空中。一切諸乘中此乘為第一。如是大乘者□□□□乘。小乘有限量。不能度一切。唯此無上乘悉能度眾生。若行此無量虛空之大乘。虛空無有量亦無有形色。大乘亦如是。無量無障礙。一切諸眾生乘于此大乘。當觀是乘相廣博多容受。若于無量劫說大乘功德及乘此乘者。不可得窮盡。一切諸乘中大乘最為勝。至心受大乘得趣菩提樹無縛無障礙。今此無上乘能勝下劣乘。坐于道樹下觀于十二緣。哀愍眾生故為說大乘經。十方諸眾生若乘大乘者。亦無增減容受如虛空。大乘叵思議神通大智慧。是故諸眾生當勤修集之。一切諸天眾天魔及外道。欲除煩惱縛歸依于大乘。具足六神通三明三達門。能壞魔外道并及諸邪見。大乘最為要能破諸煩惱具足諸善根。是故大乘力其實難思議。一切世間法及以出世法有學無學法攝在大乘中。若有眾生行惡道。親近邪見惡知識。遠離此事歸大乘。若人不樂求大乘。不能破壞煩惱結。欲求解脫學大乘。若有大人解大事。聞說大乘心歡喜。當知即是大乘人。得心寂靜具神通。皆由大乘自莊嚴。若人有能行大行。是則不斷三寶種。若有趣向大乘者。是人即得無量福。能到十方諸世界。供養十方無量佛。如是大乘方廣經。世間諸乘無能勝。具足威德破生死。是故大乘難思議。得色力得自在。具足成就常法身。若有乘此大乘者。是人受于無上樂。舍身自施修慈悲。是故得此無上乘。持戒精進修梵行。能以神通障日月。皆由久修大乘行。自心勤修常精進。是人則得于大乘。應有無量苦惱報。修集大乘得除滅。若能安住大乘典。長受快樂如諸佛。具足正念勤精進。獲四如意神通力。依止正法及真義。皆由久修大乘經。具足十力無所畏。相好莊嚴三十二。金剛三昧一切智。皆由修于大乘久。善男子。若有持此大乘經典一字一句乃至一偈。永脫諸苦難。終不墮惡道。得到安樂處。于后惡世時。若得是經者。我皆與授記。究竟成佛道。若持此經者。佛常近是人。是人常近佛。是人護佛法。諸佛護是人。獲大神通慧。能轉大法輪。度諸生死趣。能破壞魔軍。我于定光佛。聞此方便經。住忍得授記。號為釋迦牟尼。于我滅度后。若有學是經。我亦與授記。若人來世中。能解此經義。為諸愚者說。佛雖不在世。不斷于三寶。亦如佛現在。所以者何。我從無量佛受持此經。于末劫中為人廣說。是以獲得三十二相。虛空藏菩薩白佛言。世尊一切諸佛皆亦說此三十二相。佛今復說三十二相。是何業因之所成就。唯愿世尊當為說之

佛告虛空藏菩薩言。善男子。如來成就無量功德。是故得成三十二相。我若廣說窮劫不盡。今當為汝略而說之。如來至心護持凈戒得足下平相。修種種惠施故得千輻輪相。不欺一切諸眾生故得足跟傭相。護正法故得指纖長相。不破壞他故得同縵相。以妙眼奉施故得手足軟相。以凈食施故得七處滿相。喜聞法故得鹿王膊相。覆藏他罪過故得馬陰藏相。修十善法故得上身如師子王相。常以善法化眾生故得缺骨平滿相。救護怖畏故得臂肘傭相。見他造三寶業樂佐助故得手摩膝相。常修萬善法故得清凈身相。常施病者藥故得所食之物至鳴悉現相。常發莊嚴修善法故得師子頰相。于諸眾生心平等故得四十齒相。喜和合諍訟故得齒密相。以珍寶施故得齒齋相。身口意凈故得二牙白相。護四口過故得廣長舌相。成就無量功德故得味中上味相。于諸眾生常以軟語故得梵音相。修集慈心故得細長目相。至心求于無上菩提故得牛王睫相。贊嘆他人所有功德故得白豪相。恭敬供養父母和上阿阇梨師故得內髻相。樂說大乘法故得身柔軟相。喜敷具故得金光明相。遠離聚說世間故得一一孔毛生相。樂受善友師長教敕故得身毛上靡相。不以惡事加眾生故得發色精相。常勸眾生修三昧故得圓滿如尼拘陀相。所生之處喜造佛像故得那羅延力相。善男子。菩薩摩訶薩成就如是無量功德。獲得如是三十二相

虛空藏菩薩白佛言。世尊我觀諸法都無相貌。又觀如來亦非是行。云何而言廣修諸行。我觀諸佛法僧。苦集滅道。陰入界等。十二因緣。諸波羅蜜。內外因果。空無相愿。不見出生不見滅沒。如幻如化。如炎如響。如水中月龜毛兔角。如空中之花。如石女之子。如著影衣多乘白鳥。如有如無及以有無非有非無。非常非斷非生無滅。非內非外非見非識。猶如虛空。云何而言我修諸法。我觀如來亦非眾生壽命士夫。亦非眼色非色相行。非耳非聲非聲相行。非鼻非香非鼻香相行。非舌非味相行。非身非觸相行。非意非法非意法相行。非識非色非識色相行。非色非苦非色苦相行。非我非愿非行非陰。非實非虛非聚非散。非出非入。受相行識亦復如是。非去非來無有住處。無心意意識。無有身口意業。非一非二非去來現在。非垢非凈。非我眾生壽命士夫。非常非斷無生無滅。無修無行無舍無受。畢竟常住。云何而言廣修諸行。爾時佛贊虛空藏菩薩摩訶薩言。善哉善哉善男子。汝過去世時。曾已供養無量諸佛。久達大乘無上空義。了知萬法皆悉空寂。亦如如來畢竟常住。善男子。譬如清凈琉璃寶珠。雖在泥中逕歷千年。其性常凈出已如本。汝等今者亦復如是。了知法相本性清凈。汝等今者雖在三界五濁泥中助佛揚化。亦復不為泥之所污。以不污故能問此義。善男子。汝今復聽當為說之。一切萬法實無相貌。有文字故說言有法。法中無字。字中無法。為流布故說有文字。文字之中亦無菩提。菩提之中亦無文字。第一義諦雖無文字。世俗道中說有文字。眾生佛性無上菩提不離文字。善男子。實如說。如來無盡無生不修不行。離諸修行不入正位。亦不退轉。一生不生兜率陀天。不從天下。不處世胎。于一切法心無所住。亦不說言我已過去于生老病死。亦不四維七步而行。亦不自言我是世間無上之尊。不處中宮婇女娛樂。不習世間伎樂之事。亦復不學槃馬角力。欲度眾生示現老人。為壞貪身示現病苦。為壞貪壽示現死相。為壞欲及我我所示現沙門為令眾生不求梵天帝釋之身勤求出世無上之法。踰出宮城示現出離三界系縛。及示非果前后故。示現無嗔愛。是故三十二相莊嚴其身。為示眾生良祐福田。剃除周羅棄舍瓔珞。遣馬令還放闡陀羅。示現遠離一切煩惱。現剃須發。示現貪著于一切法。受持袈裟。示調眾生從郁陀伽阿羅邊咨問受法。示現破壞自高之心。六年苦行為外道現受飲食。隨世俗法現受[葶-丁+呆]草。示于知足坐草辱上。示懷憍慢諸天龍神贊嘆恭敬。示現功德莊嚴果報。降伏外道。示勇猛力右手指地。示作福力大地震動。示報恩故修無相愿獲得無上菩提之道。示現了知一切法相觀法平等。名之為佛。佛之智慧無能勝者。所說法要知去來現佛。以是義故名為如來。了了見知三世之事善不善法名薩婆若。真實語故名天人師。若有學者能作是觀。是名菩薩。若作異觀不名菩薩。則名欺誑一切諸佛。善男子。一切諸佛不出不入不生不滅。為度眾生唱言出世。為度眾生唱言滅度。虛空藏菩薩白佛言。世尊我實久知法相理空。諸佛如來無出無沒。不生王宮雙樹不滅。畢竟常住。為度眾生修諸苦行。而入涅槃實無動轉。諸佛如來真實常存。應身三界現五種法身。何等為五。一者實相法身。二者功德法身。三者法性法身。四者應化法身。五者虛空法身。所以名為實相法身。所以名為功德法身。為度眾生施功積行萬善備足。是故名為功德法身。法性法身者。達悟一切法相理無不周。從竟生于空解。空解滿足從竟得名。稱為法性法身。何故名為應化法身。如來出世備應五道善惡悉現。物無不濟從化物得名。是故名為應化法身。所以復名虛空法身。虛空無邊法身無邊。虛空不可度量法身亦不可度量。如來之身猶如大虛。為度眾生應身五分。故知如來無生無滅。諸法亦爾。為度眾生佛現法興。爾時佛告虛空藏菩薩言。善男子。汝與如來同解法相。一切境界無障無礙。善男子。未來有劫名曰清凈。國名快樂。彼國悉以諸大菩薩論義大耳。初不聞二乘之名。況余惡道。汝于此劫當得作佛。號曰清凈莊嚴佛如來應供正遍知。他方大方皆往詣彼。聽受大乘大通方廣。是故一切眾生若聞虛空藏菩薩名者。禮拜供養皆得生彼快樂世界。若有眾生求于大乘未得無生受持是經。當知是人不過十佛使得授記

大通方廣經卷中

開皇十年十一月二十日清信女董仙妃稽和南十方一切三寶今謹為亡夫曾雅造此經一部流通供養愿亡夫泳此善因游魂凈土面睹諸佛永雖三途長超八難耳餐法音心悟智忍普共六道同向菩提大通方廣懺悔滅罪莊嚴成佛經卷下

□□釋迦牟尼佛因信相菩薩。為一切眾生及自己身問諸佛名。佛說十方三世諸佛十二部經。大菩薩僧已復欲大師子吼。師子吼者名決定說。決定說者。明知如來常住不滅。□說眾生盡有佛□□魔怖畏外道歸伏故□□□□□□□□□□□舌遍覆三千大千世界。一切世界六種震動。六種震動者。東涌西沒西涌東沒。南涌北沒北涌南沒。中涌邊沒邊涌中沒。是名六□□□□□□舌根放大光明大光普照。大光普照者。轉無常以為常。轉不凈以為凈。轉苦以為樂。轉無明以為明。□□佛光所照之處。山林國土江河大海鐵圍山川。一切地獄高下平正。皆悉清凈無諸穢惡。猶如東方清凈莊嚴滿月世界

爾時釋迦分身諸佛。從空化下猶如雨華。從地化出猶如涌云。遍滿虛空間無空處。是時化佛異口同音。皆言如來常性不滅。說諸眾生皆有□□□□□法皆歸于空。萬行因果皆歸一乘。眾生見之。說是語已忽然不現。唯見釋迦在本坐上。當于爾時一切大眾皆見化佛。所以見者。皆是釋迦威神之力。釋迦慈父現此神通威德力時。是時眾中四十恒河沙菩薩得無生法忍。八萬聲聞發大乘心。十千比丘得阿羅漢道。萬八千比丘尼得阿那含道。四億優婆塞得斯陀含道。十億優婆夷得須陀洹道。無量天人得法眼凈自識宿命。知有為法悉皆無常

爾時眾中師子吼菩薩摩訶薩。即從坐起正衣服頂禮佛足而白佛言。世尊如上所說聞佛名亦滅罪。聞法名亦滅罪。聞僧名亦滅罪。為佛力為法力為僧力。如其佛力應求佛。如其法力應求法。如其僧力應求僧。何須求三。如上所說唯有一乘。眾生見三。佛自說三。何況眾生。佛告師子吼菩薩摩訶薩言。善哉善哉。快問是義。利益眾生。諦聽諦聽。今當為汝分別解說。非但佛力。非但法力。非但僧力。皆是眾力。佛是眾生歸處父母。菩薩僧者是證明知識。迷子眾生若有惺悟。自生厭離念力多故。求出三界煩惱大海。方廣經典為作大船。善男子。佛即是法。法即是僧。僧即無為。無為是空。無為空有為空。內空外空。大空小空。皆歸一空更無別空。善男子。汝向所問應當求一。何須求三。善男子。譬如有人怖畏虛空。處處游行藏護其身。不離虛空。善男子。十方佛說及我所說萬善因緣三寶三乘。不過有一為初中后善。一切眾生分別說三。是故名為一相三寶。師子吼菩薩言。善哉善哉。實如圣教。我以久知。為諸眾生問如此事。師子吼菩薩摩訶薩復白佛言。世尊如佛所說無二無三。是方廣經典。諸佛之母。菩薩大道。學者眼目。攝諸邪見。救護失□□三惡道。開無上菩提門。進諸聲聞趣于大乘。我當以大陀羅尼咒以守護之。凈持戒行修學是經亦當護之。或復有人敬是經典修行七日。或有惡魔欲來惱亂。使諸惡魔不得其便。世尊我護是經令得久住盡菩提性。佛言。善男子。汝護是經即護三寶。亦護行教者。爾時師子吼菩薩。即于佛前而說咒曰

南無佛陀南無達摩南無僧伽阿亶地陀羅尼多陀呵阿伽阇尼婆毗薩婆達摩尼婆毗伊舍摩陀毗婆舍那毗摩羅修缽離達摩尼佉那婆樓尼叉夜多摩隸遮隸睺樓睺樓師鞞帝曼哆羅曼哆羅沙訶

一讀百遍右繞七匝。如是七日一日三時。于其七日勿念余經。存心方廣更莫異境

世尊是陀羅尼咒。八百萬億諸佛所說。我今說之。若有謗此咒者。即為謗此諸佛如來。已謗此咒者。世世與道不成不出三界。何以故。是咒能令失心者使得本心。是陀羅尼咒一經于耳聞以書寫。不食酒肉齋戒自守。去離論戲不入憒市。常行大慈貴于坐禪。是人或從無量劫來三障重罪。聞此咒已至心受持。日日讀誦經念不忘。是人乃至菩提不墮三涂。佛告師子吼菩薩言。善哉善哉。能護三寶。慈念眾生令出三有。說如是咒大作利益。無量學人開闡導教斷諸邪見。善男子。一切眾生聞汝名者。咒音聲者信敬不毀。是人現世安穩。及其命終常見諸佛亦得見我。亦見汝身并諸菩薩。自知得作佛決定無有疑。一切見佛性都由清凈信。萬善成佛道會舍一切惡。佛言。若有善男子善女人。能于我滅后。或復一日或復一夜。或復一時或復一念。禮拜三世十方諸佛十二部經諸大菩薩。心念大乘思第一義。是人一念一彈指頃。十惡五逆及謗方等一切惡業。悉皆除滅無有遺余。若有比丘比丘尼。若菩薩若沙彌若沙彌尼。或失本心身犯四重八禁六重十惡五逆誹謗方等。今若生信禮拜如是十方三世諸佛名者。如是惡業悉得除滅無有遺余。作是語已。爾時定光佛時善見王子與三千人。俱忽然之頃來至佛所。頂禮佛足同聲白佛言。世尊我等或從無量劫來造作惡業不可具說。或犯十惡或犯五逆及謗方等。或造無量阿僧祇罪。求依如來十二部經。諸菩薩眾發露懺悔。唯愿聽許。佛言。善哉善哉。怖心難生善根難發。欲懺十惡欲懺五逆。乃至一闡提欲見佛性者。應當如是隨意說之。爾時三千人聞佛慈音。正理衣服合掌作禮。偏袒右肩右膝著地。作如是言。世尊我等今者歸命十方佛。歸命十方法。歸命十方僧。次復歸命稽首東方阿閦佛。亦復歸命南方寶相。稽首西方阿彌陀佛。亦復歸命北方妙勝。稽首上方香積如來。亦復歸命下方億像。稽首東方普賢大士。亦復歸命南方持世。稽首西方觀音大士。亦復歸命北方滿月。稽首上方虛空大士。亦復歸命下方堅德。稽首本師定光如來。亦復歸命未來佛性。稽首他方分身化佛。歸命今者我師釋迦。稽首大士維摩文殊。亦復歸命阿難迦葉。稽首出現四道圣人。亦復歸命有教初心。稽首大藏十二部經方等正典。亦復歸命諸余經法。稽首八分舍利形像。亦復歸命現有佛事四方四王忉利釋梵三十三天。虛空天上地上地下有諸山林樹下一切神仙。有大神足有天眼者有天耳者。愿使聞知皆為證明。愿一切眾生若未懺者皆得滅罪。作如是言。我等或從無始世界及今惡身。狂惑心亂無量倒見煩惱惡業不可具陳。所作眾罪不自覺知。惡心熾盛不見后世但見現在。樂習煩惱遠離善根。惡業障隔近惡知識。于比丘邊作非法。比丘尼邊作非法。于父母邊作非法。或復自在用僧鬘物。于五部僧邊或作是非。或說世間無量惡業。或殺菩提善根眾生。或謗法師法說非法非法說法。謂如來無常正法無常僧寶無常。不樂慧施信受邪法。是故今日無量怖畏無量慚愧。歸依三寶。諸佛慈悲方等父母菩薩知識。聽許我等發露懺悔。愿除無量劫以來生死重罪。愿又更莫造

復次世尊我等或從無量劫來造作五逆。或犯過去未來現在諸佛禁戒。作一闡提行。發粗惡言誹謗正法。造是重業。未曾改悔心無慚愧。或犯十惡五逆等罪。自知定犯如是重事。本心初無怖畏慚愧。默受供養未曾發露。于彼正法未有護惜建立之心。于其中間毀呰輕賤言多過惡。或復說言無佛法僧。或造如是十惡五逆無間重罪。是故今日無量怖畏無量慚愧。歸依三寶。諸佛慈悲方等父母菩薩知識。聽許我等發露懺悔。愿除無量劫以來生死重罪。愿又更莫造

復次世尊我等或從無量劫來。或四倒見四重之法說偷蘭遮偷蘭遮法說為四重。犯說非犯。非犯說犯。輕罪說重。重罪說輕。凈見不凈。不凈見凈。或復邪見贊說世典不敬佛經。諸惡論義畜八不凈。真是佛語以為魔語。真是魔語以為佛語。或復信受六師所說。或作是言。如來今日畢竟涅槃。三寶無常身心起惑無量倒見。是故今日無量怖畏無量慚愧。歸依三寶。諸佛慈悲方等父母菩薩知識。聽許我等發露懺悔。愿除無量劫以來生死重罪。愿后更莫造

復次世尊我等或從無量劫來及今一形。或犯招提僧物。或犯十方僧物。或犯現前僧物。或犯五部僧物。乃至一比丘物。一切檀越物。或復自稱我得正法。四禪四果緣是惡業不善因緣。或本出家造作四重。八禁六重十三僧殘。二不定法三十舍墮。九十一墮四懺悔法。眾多學法七滅諍法。或犯如是一一諸戒。從突吉羅復至四重。或復五逆誹謗正法甚深經典。造一闡提行。覆藏不悔日夜增長。曾聞佛說。若犯四重乃至五逆或謗正法。若不發露定墮地獄。諸佛菩薩聲聞緣覺無能救護。師僧父母諸天世人亦不能救。是故今日無量怖畏無量慚愧。是故今日歸依三寶。過去多寶未來千佛現在分身諸來釋迦。諸佛慈悲方等父母菩薩知識。聽許我等發露懺悔。愿除無量劫以來煩惱障業障報障四重無間十惡重罪

復次世尊我等今者為諸眾生及自己身。十方佛前今者懺悔。一切眾生無量劫來。不識諸佛及父母恩。不解善法造作眾惡。自恃種性及諸財寶。盛年放逸作諸惡業。隨心所作不見其過。凡夫愚行無智闇覆。親近惡友煩惱亂心。五欲因緣心生忿恚不知厭足。故作眾惡。親近非圣因生慳嫉。貧窮因緣而造諸惡。及以女色奸諂作惡。系屬于他常有怖畏。不得自在諸結惱熱。貪欲恚癡嬈動其心。渴愛所逼造作眾惡。身口意惡所集三業。是眾罪等今悉懺悔。或不恭敬佛法圣僧。如是眾罪今悉懺悔。或不恭敬菩薩緣覺。如是眾罪今悉懺悔。以無智故誹謗正法。不知恭敬父母師長。如是眾罪今悉懺悔。愚惑所覆憍慢放逸。因貪恚癡造作諸惡。如是諸罪今悉懺悔。我今供養十方諸佛。愿諸眾生令住十地。悉令具足如來正覺

爾時佛告善見王子。善哉善哉大士大士。自能觀身不善惡業。生大怖畏發露諸惡。復為眾生懺悔眾罪。以是名以是真大士。自離眾惡復令眾生遠離眾惡。是故名汝是真大士。不自愿身先愿眾生令得正覺。是故名汝是真大士是真大士

爾時善見王子三千人懺悔以訖以偈贊佛

　唯佛一人獨第一　　三界父母一切智
　于一切等無與等　　稽首世尊希有比
　凡人行惠為己利　　求報以財而給施
　佛大慈仁無此事　　怨親憎愛以等利
　大精進人我歸命　　佛二足中尊最上
　智慧眼人能知見　　諸天不解此智慧
　過去未來今諸佛　　一切我皆稽首禮
　如是我今歸命佛　　亦如恭敬二世尊　

爾時十方諸佛即為善見王子及三千人而說偈教

　若欲求佛道　　常隨多聞人　　如事善師相
　成佛亦不久　　若持戒清凈　　是名實比丘
　若有能觀空　　是名得三昧　　若有能精進
　是名行道人　　若有得涅槃　　是名為實樂
　持戒大沙門　　大戒清凈尼　　半月常布薩
　結凈行乞食　　身被僧伽梨　　衣缽行隨身
　諸天皆歡喜　　恭敬合掌禮　　我使諸天人
　以為作給使　　亦如諸小天　　奉事天帝釋
　今日得現報　　未來不可量　　出家持禁戒
　是名報佛恩　　復次善見王　　除我及菩薩
　世間一切人　　心生清凈信　　了知十方佛
　常住不涅槃　　法僧亦復然　　如是諸人等
　是名報佛恩　

　復次善見王　　世間一切人　　心無分別相
　了知一乘道　　過去并未來　　十方及現在
　唯有一佛乘　　無二亦無三　　若能發是意
　心無分別相　　如是諸人等　　是名報佛恩
　復次善見王　　若能有一人　　于我滅度后
　心常生信解　　皆言諸眾生　　悉有如來性
　如是諸人等　　亦名報佛恩　　若修一念善
　不求天果報　　直向無上道　　亦名報佛恩
　復次善見王　　于我滅度后　　若能有一人
　須臾讀是經　　敬重佛法僧　　孝順供養師
　如是諸人等　　亦名報佛恩　　若人舍一財
　欲食及衣服　　普施諸大眾　　亦名報佛恩
　復次善見王　　于我末法中　　有能化一人
　須臾聽是經　　復勝別供養　　百億菩薩眾
　如是大乘經　　諸佛菩薩母　　念佛敬是經
　并諸菩薩眾　　等心無彼此　　是名報佛恩
　復次善見王　　有能末法中　　若欲報佛恩
　一念在禪定　　勝活三千界　　滿中一切人
　謗禪壞亂眾　　如殺三千界　　滿中一切人
　及諸眾生類　　謗禪壞亂眾　　其罪亦如是
　若人見修善　　誹謗不信受　　斷壞三寶種
　不名報佛恩　

爾時善見王子三千人蒙佛教已歡喜頂受重說偈言

　我等今者　　稽首過去　　未來現在
　三世諸佛　　亦復歸命　　釋迦文佛
　稽首八萬　　四千法藏　　亦復歸命
　諸余經法　　稽首過去　　維摩文殊
　亦復歸命　　多聞大智　　阿難舍利
　稽首無學　　五分法身　　亦復歸命
　始學初因　　稽首以訖　

重說偈言

　諸佛說何實　　何者是不實　　實之以不實
　二事不可得　　如是真實相　　不戲于諸法
　憐愍眾生故　　方便轉法輪　　諸圣所從來
　佛示如是來　　實相及所去　　佛亦爾無異
　諸圣如實語　　佛亦如實說　　以是故名佛
　多陀阿伽度　　忍鎧心堅固　　精進弓力強
　智慧箭到利　　破憍慢諸賊　　應受天世人
　一切諸供養　　以是故名佛　　以為阿羅呵
　正知苦實相　　亦實知苦因　　知苦盡實相
　亦知苦盡道　　真正解四諦　　定實不可變
　是故十方中　　號三藐三佛　　得微妙三明
　清凈行亦具　　是故號世尊　　鞞阇遮羅那
　解知一切法　　自得妙道法　　或時方便說
　愍念一切故　　滅除老病死　　令到安穩處
　以是故名佛　　以為修伽陀　　知世所從來
　亦知世盡道　　以是故名佛　　為路迦鞞陀
　禪戒智等眼　　無及況出上　　以是故名佛
　為阿耨多羅　　大悲度眾生　　軟善教調御
　以是故名佛　　富樓沙曇藐　　智慧無煩惱
　說最上解脫　　以是故名佛　　提婆魔[少/兔]舍
　三世動不動　　盡及不盡法　　道樹下悉知
　是故名為佛　

爾時十方諸佛入神通三昧。而自舉身處于空中。異口同音唱如是言。是善見大士及以三千人。汝等罪性不在外不在內不在中間。心實故善力實。心解故罪性解。空慧故罪性空。信力故福力多。若能如是懺悔者。則為己見我亦見多寶佛及諸分身者。懺悔滅罪。以常見我今日教化諸菩薩。如是懺悔者。令我及分身滅度多寶佛一切皆歡喜。十方現在佛并過去未來亦見亦供養亦令得歡喜。順此大乘經得入菩提門

佛告諸弟子。有罪欲懺悔。當如善見王禮是三世佛十二部尊經諸大菩薩僧。一一心禮。亦如遭我相值我相見我相見一佛相二佛相七佛相見百佛相千佛相萬佛相亦如見無量佛相。如是一一心禮。是人福德無量。滅除生死重罪。阿僧祇劫中不墮三惡道。安住于佛道決定無有疑。是故悔諸罪至心諦信之定得滅重罪

爾時善見王子三千人等俱發聲言以偈贊佛

　世尊大慈悲　　釋種大法王　　處眾師子吼
　普攝諸眾生　　視眾如一子　　無彼亦無此
　以見無上尊　　是故今敬禮　

爾時佛告善見王子及以三千人等。若能如是發露懺悔不覆藏罪。是真菩薩。汝于來世必得作佛。復次善男子。于我滅后有能直心禮是十方諸佛十二部經諸菩薩僧者。是名報三寶恩。即滅十惡五逆及謗方等。滅是罪已。應以須陀洹得度者授與須陀洹果。應以斯陀含得度者授與斯陀含果。應以阿那含得度者授與阿那含果。應以阿羅漢得度者授與阿羅漢果。應以辟支佛得度者授與辟支佛果。應以菩薩得度者授與菩薩果。今是經中諸大菩薩摩訶薩得一生實相。皆由禮是十方三世諸佛。或有菩薩得二生法界。皆由禮是三世諸佛。或有菩薩得畢竟智。皆由禮是三世諸佛。或有菩薩得悟第一義諦。皆由禮是三世諸佛。或有菩薩得首楞嚴三昧。皆由禮是三世諸佛。或有菩薩得虛空三昧智印三昧。皆由禮是三世諸佛。或有菩薩得不退忍如法忍如法界。皆由禮是三世諸佛。或有菩薩得陀羅尼大念心無礙智。皆由禮是三世諸佛。或有菩薩得師子吼三昧金剛三昧五智印三昧。皆由禮是三世諸佛。或有菩薩得平等三昧大慈大悲阿耨多羅三藐三菩提佛行。皆由禮是十方無量三世諸佛。爾時文殊師利法王子菩薩摩訶薩而白佛言。世尊一切眾生狂惑心亂造作惡逆。云何自知而得滅罪

佛告文殊師利。如上所說若人聞是方廣經典。反聞十方三世諸佛名十二部經諸大菩薩。心生歡喜無量。信敬書寫受持讀誦。通利空凈之處凈治一室。香埿涂地。以好幡蓋莊嚴其內。先燒好香。然后請佛。不問多少香水洗浴著凈衣服。一上廁一洗浴。安置寶坐久修是經。了知法相無我見人。請命令上分別稱揚。燒好妙香一心除亂。正憶正念一心念佛。是諸行人和合為上。若不和合嗔恚諍訟不名懺悔。嗔恚俱懷與道相違。想念大乘思第一義。七日七夜不得眠臥。一日三時讀誦是經。日夜六時燒香供養禮拜懺悔。稱是經中諸佛菩薩十二部經。心心不亂心心不錯心心不異。心心時進心心日進。心心生信心心歡喜。心心相次心心相續。心心深重心心不離心心思罪。心心念佛心心念法心心念僧。心心念戒心心念舍心心念天。是人如是讀誦如是禮拜如是至心如是懺悔。從初一日至第六日。復以香埿涂地。復以香水浴身。燒種種妙香深心供養。以此至心是人懺悔震動十方。我于爾時與無量無邊恒沙諸佛。無量無邊恒沙菩薩。隨其音聲入其室內。與作證明。如是七日定得滅。所以知者。凡夫之人未合真諦。當取夢相。若見一夢即滅一逆。見此五夢即滅五逆。是人其夜夢見自身欲渡大河上大橋行。當知是人定得度脫。其人或時夢見自身人與洗浴天雨其身。當知是人定得清凈。其人或時夢見自身入沙門大會之中入次而坐。當知是人真佛弟子。其人或時夢見自身入塔寺中見好大像及見菩薩。當知是人得正門已。其人或時夢見自身自得果食而食。當知是人還得果報

佛告文殊師利。若有比丘比丘尼菩薩清信士女沙彌沙彌尼。失心錯亂。身犯如是一一禁戒。如是懺悔。若不滅罪無有是處。除不至心

文殊師利問佛言。世尊行此法時。得多人不。佛言。一人以上二十人以下。行此法時亦勿曾念諸余經典。從此悔已后更莫造。是名悔法。應作是念。我等今者如死還活。我當持戒。我當精進。我當讀誦大乘方等。是人爾時應作是念。從今日始堅持禁戒。愿如金剛。是人作是念時。維摩大士復與無量菩薩立其人前為作時證。大德普賢為作羯磨。大德迦葉與作依止。佛告文殊。是名滅罪。是名解脫。是名具戒。是名得住

爾時世尊復告文殊師利菩薩摩訶薩言。若有犯四重八禁六法十戒三歸五戒八禁十善一一戒律乃至五逆及謗方等。除一闡提。若不懺悔發露諸罪。其人命終決定必墮阿鼻地獄。文殊師利自佛言。世尊云何名為阿鼻地獄。唯愿如來為一切眾生。說其因緣形狀大小苦樂受報劫數多小

佛告文殊。快哉快哉。快問是義。諦聽諦聽。及諸大眾善思念之。吾當為汝廣開分別。云何名為阿鼻地獄。阿者言無。鼻者言間。間無暫樂故言無聞。阿者言無。鼻者言遮。阿者言無。鼻者言救。阿者言無。鼻者言不動。阿者言極熱。鼻者言極惱。阿者言不閑。鼻者言不住。不住不閑故名阿鼻地獄。阿者言大火。鼻者言極熱。猛火入心故名阿鼻地獄

佛復告文殊師利菩薩摩訶薩言。善男子。阿鼻地獄縱廣正等八萬由旬。七重鐵城上有七重鐵網。下有十八鬲周匝七重。是皆刀林。其七重城內復有劍林。下有十八鬲。其一一鬲八萬四千重。于其四角復有四大銅狗。其身長大四十由旬。眼如電光。牙如劍樹。齒如刀山。舌如鐵鉤。抓如鐵杈。尾如鐵蟒。一切毛孔皆出猛火。其煙臭惡。世間臭物無以可比。其獄四門。一一門邊復有十八獄卒。頭如羅剎頭。口如羅剎口。頭上十八角。手捉鐵叉。七重城內有無數鐵幢。幢頭火涌如沸涌泉。其鐵流迸滿阿鼻城中。阿鼻四門。其一一門上復有十八銅釜沸鐵。涌出四門漫流滿阿鼻城。一一鬲間復有八萬四千鐵蟒大蛇。吐毒吐火。身滿城中。其蛇哮吼如天大雷雨。大鐵丸滿阿鼻城。此城苦事八萬億千。苦中苦者。腦中腦者。皆集此城。阿鼻地獄四方有門。一一門外各有猛火。東西南北交過通徹八萬由旬。周匝鐵墻鐵網彌覆其地。亦鐵上火徹下。下火徹上。四維上下周匝一時苦事俱起。如上所說四重八禁犯戒五逆及謗方等。若不依此經中懺悔而無慚愧。其人命終如大壯士屈申臂頃。落入阿鼻地獄。身滿其中。熱腦急故口噤不語。唯復張眼合口。合口張眼。此人罪故萬億刀輪從空而下頭入足出。一切苦事過上所說百千萬倍。若有具犯四重受大苦腦具足五大劫。八禁復倍。五逆復倍。謗方等經復倍。謗三寶偷僧祇物。污凈行比丘污比丘尼。謗師害師者。若人奸母。如此人等復倍加上。除一闡提永斷善根不出阿鼻。是等罪人受苦之時。猛火入心悶絕而死。獄卒羅剎以鐵叉打地喚言活活應聲即活。一日一夜萬死萬生。受大苦腦如上所說。其人從阿鼻地獄出。以破戒因緣虛食信施。復入諸小十八地獄。所謂寒冰地獄。黑闇地獄。燋熱地獄。刀輪地獄。劍輪地獄。火車地獄。沸屎地獄。濩湯地獄。灰河地獄。劍林地獄。鐵床地獄。銅柱地獄。鐵機地獄。鐵輪地獄。鐵窟地獄。鐵丸地獄。尖石地獄。飲銅地獄。各八百萬歲。然后得出。常生下處。五百世中不識三寶。值善知識得發菩提。不值知識還墮地獄。犯突吉羅罪若不懺悔地獄受苦。如四天王日月八百萬歲。波夜提罪復加二倍。僧殘罪復加二倍。是諸罪人受苦之時更無余言唯得唱言。阿波波阿吒吒阿羅羅阿婆婆。是故有罪當急懺悔還歸三寶。復次文殊師利菩薩摩訶薩。若欲速疾除滅罪者。如是經中懺悔發露。行道七日一日一食。思惟正觀。憶念如來成佛時大人相。覺人相。不動人相。解脫人相。光明人相。滿智慧人相。具足諸波羅密相。首楞嚴等諸三昧海相。菩薩摩訶薩從勝意慈三昧起入滅意定。從滅意定起還入首楞嚴定。從首楞嚴定起入慧炬三昧。從慧炬三昧起入諸法相三昧。從諸法相三昧起入光明相三昧。從光明相三昧起入師子音聲三昧。從師子音聲三昧起入師子奮迅三昧。從師子奮迅三昧起入海意三昧。從海意三昧起入普知三昧。從普智三昧起入陀羅尼印三昧。從陀羅尼印三昧起入普現色身三昧。從普現色身三昧起入法界性三昧。從法界性三昧起入師子王三昧。從師子王三昧起入滅諸魔相三昧。從滅諸魔相三昧起入空慧三昧。從空慧三昧起入解空相三昧。從解空相三昧起入大空知三昧。從大空智三昧起入遍一切處色身三昧。從遍一切處色身三昧起入觀心相三昧。從觀心相三昧起入菩薩摩訶薩金剛相三昧。從菩薩摩訶薩金剛相三昧起入金剛頂三昧。從金剛頂三昧起入一切海三昧。從一切海三昧起入一切陀羅尼海三昧。從一切陀羅尼海三昧起入一切佛境界海三昧。從一切佛境界海三昧起入一切諸佛解脫解脫知見海三昧。從一切諸佛解脫解脫知見海三昧起然后方入無量無邊諸三昧海門。從諸三昧海門起入寂意滅意三昧。從寂意滅意三昧起入金剛辟定大解脫三昧門

佛告文殊。于我滅后若有善男子善女人。生一念信心。若能書寫讀誦一偈。念是相憶是相觀是相。信心成就。一念之頃除卻九十億那由他恒河沙等微塵數劫生死重罪。永離闇障。明知如來常住不滅。爾時世尊為諸大眾重說偈言

　力士諸鬼神　　畜生惡象王　　淫女及惡龍
　無量諸惡人　　婆藪阿阇世　　提婆殃崛魔
　身心起逆罪　　應墮阿鼻獄　　生信禮三世
　十方無量佛　　釋迦臨涅槃　　為住無量劫
　摩伽陀國人　　悉發菩提心　　皆由恭敬禮
　十方三世佛　　阿若憍陳如　　五百聲聞等
　來世成佛道　　皆由恭敬禮　　十方三世佛
　外道婆羅門　　十仙大梵志　　念得阿羅漢
　乃往過去世　　皆由恭敬禮　　十方三世佛
　自悟第一義　　十方佛土中　　一切菩薩眾
　往生無量壽　　皆由恭敬禮　　十方三世佛
　復次善見王　　我昔作國王　　名曰大仙譽
　佛日未出昧　　供養出家人　　五百婆羅門
　飲食及衣服　　房舍及臥具　　悉滿二十年
　我時即告言　　師等發菩提　　是諸婆羅門
　雖復受供養　　實不信三寶　　師便答我言
　世間無菩提　　及以無解脫　　我等聞是語
　實護方等經　　斷是婆羅門　　五百人命根
　是人命終已　　即墮阿鼻獄　　既墮地獄已
　即時發三念　　禮是三世佛　　敬信方等經
　大士菩薩僧　　作是三念已　　即時出地獄
　往生甘露鼓　　受命十小劫　　皆由生信心
　敬禮十方佛　　是諸波羅門　　初謗墮地獄
　后信便得出　　況汝大菩薩　　具足慚愧者
　本自實無罪　　為諸眾生故　　懺悔四重禁
　及以五無間　　乃至一闡提　　若有凡夫人
　身犯如是罪　　若能如是懺　　除滅四重禁
　五逆一闡提　　必得成佛道　　唯除不信者
　若有信解心　　恭敬禮諸佛　　不成無是處
　爾時善見王　　及以三千人　　同聲白佛言
　若我等得佛　　愿度生死流　　唯愿天人尊
　為我分別說　　其有受持者　　書寫及讀誦
　功德為云何　　佛言善見王　　汝今當善聽
　吾為汝說之　　若人以七寶　　供養千世界
　施與一切眾　　復能善說法　　化得羅漢果
　不如有一人　　聞是諸佛名　　乃至一念信
　或復一時禮　　其福復過彼　　何況讀誦書
　敬信禮拜者　　功德不可量　　若人能書寫
　受持及讀誦　　發心時禮拜　　勝以起塔寺
　遍千世界中　　爾時大迦葉　　阿難舍利弗
　護塔金剛士　　諸梵及帝釋　　轉輪四天王
　頭面禮佛足　　同聲白佛言　　如來去世后
　我等當流布　　教化諸眾生　　護念禮拜者
　得心常安隱　　或犯破重禁　　五逆謗方等
　使得是佛名　　安住清凈地　　亦如善見王
　來世見佛性　

爾時釋迦牟尼佛告諸大眾。汝等善聽。我今為汝說本因緣。我于往昔過無量劫。于妙光佛所聞是十方三世佛名。心生歡喜合掌頂受。在在處處教化無量無邊眾生聞是佛名。爾時眾中唯有三千人共我法儀生無量信心。從我禮拜是諸佛名。今睹現在十方悉皆成正覺。佛告大眾。諸善男子欲滅四重無間重罪謗大方等一闡提罪。皆由信心。復次善男子。若人不信輕呰不敬。則為謗此十二部經。及謗金剛色身。及謗大士文殊師利。及以謗此十方諸佛。是人定墮地獄而無虛也。何以故。而不信故。謗正法故。謗上人故。謗一切十方三世佛故。定墮地獄。信是佛名至心禮拜。若不除滅十惡五逆及謗方等。無有是處。唯除不信者斷善根人一闡提者。諸善男子。百億釋迦一一分身國土教化。末后釋迦則我身是也

爾時所將三千人等今皆成佛。初千人者華光為首。中千人者樓至為首。后千人者彌勒為首。是故汝等應當禮敬如是十方三世諸佛名號之者。汝于來世當為大眾開闡道教廣濟群盲令出三界。寂然閑居安處道場。如我無異

爾時陀羅尼菩薩即從坐起。正衣服合掌恭敬而白佛言。世尊當何名此經。云何奉持。云何修行。佛告陀羅尼菩薩。善男子。是經名為大通方廣。亦名懺悔除罪得福。如是受持。亦名三千人莊嚴成佛經。如是受持。廣大無對。如是受持。普攝一切。如是受持。無量藏門。如是受持。金剛寶藏。如是受持。濟諸重禁。如是受持。陀羅尼菩薩白佛言世尊。如佛所說是經如是唯大利益無量眾生滅罪成佛。是經即是諸佛之母。菩薩之道。聲聞之眼。天人之舍。有如是等不思議事。我當受持。天上人中在在處處。廣宣流布常使不斷令得久住。佛言。善哉善哉。如是大士總持無量一切大藏。當于來世坐我坐處行我行處。佛說是經時。無量菩薩住不退不動地。八萬聲聞發大乘心。十千比丘得阿羅漢果。八萬四千天人得法眼凈。百千眾生發阿耨多羅三藐三菩提心。佛說是經已。金華寶池忽然不現。佛攝光明娑婆世界高下不凈穢惡如本。人行惡故地獄如本。說是經已發向娑羅。一切大眾歡喜奉行

大通方廣經卷下

知識數二十七人下寸主水通勢部麿造奉

天平三年十一月十六日奉

此本藏外經也武周刊定偽經目錄有此經蓋別本歟按日本靈異記修方廣懺者不少矣夫懺悔者四事五念之一而療三毒之良方也今閱此經以懺法為主莫有害于義文久二年壬戌仲夏

佛眼山竺徹定敬題

傳聞文字法身惠命也裝褾此零經者其志尤厚矣哉

元治改元甲子九月

華林山堯款志