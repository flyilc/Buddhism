　　No. 2919

佛母經

爾時世尊入般涅槃。倚臥雙告諸大眾。吾今欲般涅槃。不見阿難及吾迦葉。來時語言。吾與汝不相見也。即使憂波梨往詣刀利天上。告吾母知。舉身疼痛不可思議。愿母早來。禮敬三寶。爾時佛母于其中夜作六種惡夢。一者夢見珍山崩。二者夢見四海枯竭。三者夢見五月下霜。四者夢見寶幢幡摧斫幡花崩倒。五者夢見四火來燒我身。六者夢見兩乳自然流出。爾時佛母說夢未訖。正見憂波梨從空而來。口問。圣人從何方來。顏容憔瘁。面色無光。狀似怯人。爾□憂波梨哽咽聲嘶。量久不語。告言。佛母佛母。我如來大師昨夜子時舍大法身入般涅槃。故遺我來告。請眷屬。爾時佛母聞此語。以渾堆自摸。如須彌山崩。遍體而現。如波羅奢花。悶絕躃地。時有二天女。將水噀之。量久還惺。爾時佛母將諸徒眾恭敬圍繞。從刀利天下至娑羅雙樹間。正見如來。殯斂以訖。唯有僧伽梨衣。疊著棺邊。缽盂錫杖掛其樹上。有二師子。自剄而死。十大弟子向天號哭。爾時佛母手攜此物而作是言。此是我子。生存在日持用此物。化導眾生。此物今無主也。爾時佛母繞棺三匝。卻住一面。悶淚而言告言。慈子。汝是我子。我是汝母。汝今入般涅槃。云何不留半偈之法。爾時如來聞母喚聲。金棺自開。卻坐千葉蓮花臺上。為母說法

　世間苦空　　諸行無常　　是生滅法
　生滅滅已　　寂滅為樂　

爾時佛母聞此法。以心生歡喜。還歸本天。未至天所。住立虛空。心生慈悲。嗚呼大哭。天地震動。淚下如雨。云中百鳥皆作哭聲。一切恩愛會有別離。何其如來□□□□□涅槃大般涅槃經佛