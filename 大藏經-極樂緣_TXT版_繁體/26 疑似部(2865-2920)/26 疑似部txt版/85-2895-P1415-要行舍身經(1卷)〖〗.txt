　　No. 2895

佛說要行舍身經

如是我聞。一時佛在□□□□□□大苾芻眾千二百五□□□□□漢大迦葉波而為□□□□一千人俱。飛騰辟支而為上首。諸大菩薩八千人俱。地藏菩薩而為上首。大梵天王釋提桓因四天大王龍神八部。諸苾芻苾芻尼烏波索迦烏波斯加

爾時世尊于此眾中欣然而矣。放大光明照尸陀林及此大會。未久之間其光還復從口而入。端身而坐。正念不動。爾時迦葉波即從座起。偏露右肩。繞三匝。即于佛前右膝著地。而白佛言。世尊。如來何故于此眾中欣然而笑。放大光明照尸陀林及此大會。未久之間其光還復從口而入。端身而座。正念不動。唯愿如來說其意志。佛言。善哉善哉。善男子。汝當諦聽善思念之。吾當為汝說其要法。我以佛眼觀此林中。舍身行者未來當獲正等菩提。若有有情能發勝上舍身之意。心生平等無有愛憎。不生慳吝。若能一發是心。雖未舍身是人已過二乘之行百千萬倍。即共諸菩薩等一切同志。況舍身命普及有情。如是功德。我若具說不可窮盡。迦葉波白佛言。世尊如來所言在尸陀林普及一切有情。是義不然不名為普。若是普者水性有情即無有分。唯愿如來示我普義。佛言。善男子。我正許說汝方即問。若有有情能施身分。分為二分。一分水中。一分陸地。是人命欲終時。囑善知識同志愿者。分割其身以為二分。是分身者所得功德。與舍身人功德無二。我念過去燃燈佛時。在舍衛國修菩提行。愿舍身命皮肉筋骨。心心相續。彌勒于時為我善友。我命既盡即分二分。安置如法。慈氏合掌即發愿言。以此微供普及有情水陸空行一切都食緣。是功德無始已來恒相值遇共為眷屬。次復作佛即其人也。我因舍身發大誓言。若有有情饑食我肉。渴飲我血。既飲啖已。愿令一切有情因食我肉發菩提心離饑渴苦。未來當得法喜等食。資自性身。飲我血者離諸愛渴。當獲法水灌注心源。愛法王資變化身。以是義故疾得無上正等菩提。又迦葉波我于因地初發心時。三度死舍正第四生。即能生舍不貪愛。于空王佛時。以悟空理即薩埵王子。施身餓虎飼于七子。亦作月光大王。廣惠千首。亦為達拏太子。施妻子。亦為慈力悲王施軀于五夜叉。為求法故。于雪山邊求半句偈。以施其身餧其羅剎。我若廣說無始已來生。舍身命于百千劫不可說盡。何以故。都由因地初發心時死舍身故。迦葉放白佛言。世尊如是等人但行舍身功德無量。不審未施已前多生造罪。先世惡業舍身福報得滅以不。佛言。善男子。若有有情多生殺害一切有情。遍娑婆界。四重五逆謗方等經。乃至食啖有情血肉。如是等罪無量無邊。若有有情能施身分普濟有情。除饑渴苦。如上之罪悉皆消滅。從無始已來所有殃咎速滅無余緣。舍身故即是大懺悔悉誠慚愧。十方一切諸佛皆共稱嘆。善男子。假使有人從無始已來作業。偷僧祇物常住僧物見前僧物不凈說法。大斗重秤如是等罪。應入奈落迦傍生餓鬼。百千劫中不得解脫。恐獲來苦即請召集。娑訶世界三明六通具八解脫大阿羅漢。若凡若圣一切僧尼聚在一處。欲滅其罪亦不可滅。何以即有百千殑伽娑訶世界。一切眾僧清凈眾海即不來集。以是因緣罪難除滅。是故稱云常住僧物。普通法界上至諸佛下沙至彌。悉皆有分不如有人。于一切生處。愿舍此身皮肉筋骨。心心相續如上之罪。悉皆消滅。天曹地府所有薄籍自然除滅。以是因緣。我見是利故。勸諸有情當施身分必定獲得無上等覺。爾時世尊告彌勒菩薩言。慈氏如是輩經。汝等護持。于贍部洲廣宣流布無令斷絕。爾時彌勒菩薩白佛言。世尊。如來滅后惡世之中。若善男子善女人。發勇猛心。以身布施。一切有情為檀波羅蜜故。如是等人我于龍花初首皆令得度。唯愿佛曰。更不有慮。大梵天王釋提桓因四天大王。龍神八部諸苾芻苾芻尼烏波索迦烏波斯迦。白佛言。世尊。如此人輩。我等從今為作衛護。不令有人作于留難。所以者何。如此人輩必定獲得無等正覺。爾時慶喜白佛言。世尊。當何名之。佛告慶喜。此經名諸佛要行舍身功德經。爾時一切天人阿素洛聞佛所說。信受奉行

佛說要行舍身經

舍身愿文　十方三世一切諸佛當證知。弟子某甲等。從無始已來及以今生盡未來際。恒以內財外財生施死施。弟子某甲今生既盡。又復分段之身。血肉皮骨頭目髓腦。及以手足施與一切饑餓眾生。以償宿債。仰效菩薩苦行之蹤。舍身血肉至尸陀林。所舍身善根以集當集。現集一切善根。以此善愿共一切眾生生生之處。于身命財不生貪著。舍邪歸正。發菩提心永除三障。永。離貪窮常見一切諸佛菩薩