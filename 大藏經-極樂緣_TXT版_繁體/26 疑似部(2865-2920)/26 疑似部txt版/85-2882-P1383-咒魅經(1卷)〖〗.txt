　　No. 2882

佛說咒魅經

爾時佛在舍衛國妙龍□□□□□□□切眾生作罪不可論盡□□□□□□□道令得開悟。吾今為汝說過去未來之見。往昔空王佛時。給孤獨園中有一老狐。穴前燒其脂火。夜半日月五星下造作魅蠱。上牽天神下牽五帝。復牽山神復牽河伯將軍。復牽五道大神。呼取百鬼造作魅蠱。或作蒲人。或作人形像。或作符書厭禱咒詛。或取人姓字。或取棘針。或果黃土。或向日月獨語不自覺知。或取人家衣裳。或取人衣帶。或取五彩綖縷。或取人家甑帶。或取人家盆[土*瓦]瓦器。或取人家驢馬牛羊豬狗毛。或取人家五行作具。或取人家門楔。或取人家匙箸作魅蠱。或奇麻鄒馬。或刺人身。或刺人心胎。或計人手腳。或針人眼孔。或針人腰背。或取人頭毛。或取黃土。或取五彩帛。或取人上下衣帶。或魅蠱人田苗。或捉群抄舉向壁獨語。或作狩形像。或作人頭形像。或作魅等符書厭禱咒咀。或令作人形言說不以道理。或魅蠱人家牛馬羊犬雞豬狗。或作生人口舌。或作馬形。或作鬼神形。或作牛羊豬狗形。造魅之人。生死無道。強殺良善。若教他作。千殃萬罪。造者自當三梁六柱。還著本主。萬罪殃還自滅亡。急去三千六百一十里。止不得久停。今請東方青帝神王來食魅人腹。今請西方白帝神王來食魅人頭。今請南方赤帝神王來食魅人眼。今請北方黑帝神王來食魅人腳。今請中央皇帝神王來食魅人手。爾時眾中有一菩薩。名為大力。整衣為佛作禮白佛言。世尊弟子不解罪福。見世間眾生。多有五逆不信首道。共相魚肉有常惡念。不知生天堂受樂。不知有地獄憂苦。共相煎煮魅蠱良善。唯愿世尊。乃為弟子分別解說。令得道跡度脫一切爾時佛告大力菩薩。汝今未解。吾為汝等分別解說。汝今諦聽。吾遣四天王等令下世間。療治百惡不得停止。急去千里可得免脫。咒曰。魅公字槃永都魅母字槃石奴。今知汝姓字知汝姓名。若作魅蠱者返受其殃。汝教他作身自滅亡。吾今請四天神王來錄魅人名字。吾今咒魅人頭破作七分如阿梨樹枝。今當知汝姓名急去他方不得停止。今當請南無佛陀來咒魅人頭破作七分如阿梨樹枝。今當請四天龍王來咒魅人頭破作七分如阿梨樹枝。今當請阿傍來咒魅人頭破作七分如阿梨樹枝。不得停止。佛有如是大神咒。此魅人頭破作七分如阿梨樹枝。今當請普賢菩薩來咒魅人頭破作七分如阿梨樹枝。今當請大智菩薩來咒魅人頭破作七分如阿梨樹枝。今當請更明菩薩來咒魅人頭破作七分如阿梨樹枝。今當請月光菩薩來咒魅人頭破作七分如阿梨樹枝。今當請蒙光菩薩來咒魅人頭破作七分如阿梨樹枝。今當請火光菩薩來咒魅人頭破作七分如阿梨樹枝。今當請華光菩薩來咒魅人頭破作七分如阿梨樹枝。今當請月明菩薩來咒魅人頭破作七分如阿梨樹枝。今當請文光菩薩來咒魅人頭破作七分如阿梨樹枝。今當請龍光菩薩來咒魅人頭破作七分如阿梨樹枝。今當請明星菩薩來咒魅人頭破作七分如阿梨樹枝。今當請千陽菩薩來咒魅人頭破作七分如阿梨樹枝。今當請普明菩薩來咒魅人頭破作七分如阿梨樹枝。今當請大明菩薩來咒魅人頭破作七分如阿梨樹枝。今當請同光菩薩來咒魅人頭破作七分如阿梨樹枝。今當請日中菩薩來咒魅人頭破作七分如阿梨樹枝。今當請建立菩薩來咒魅人頭破作七分如阿梨樹枝。今當請樹王菩薩來咒魅人頭破作七分如阿梨樹枝。今當請龍天菩薩來咒魅人頭破作七分如阿梨樹枝。今當請地動菩薩來咒魅人頭破作七分如阿梨樹枝。今當請東方青帝神王來咒魅人不得停止。今當請南方赤帝神王來咒魅人不得停止。今當請西方白帝神王來咒魅人不得停止。今當請北方黑帝神王來咒魅人不得停止。今當呼日月五星二十八宿來攝魅人不得停止。急去千里。東方大狩來食魅人身。南方蜈蚣來食魅人眼西方白象來食魅人頭。北方黑象來啄魅人心藏。中央黃帝神龍王來食魅人神。吾見魅人眼目角張。或作猖狂不似人形。或在人門前。或在屋里。或在碓磨上。或在人田地間跳良不止。或正月歲日。或正月十五日。或時節日。或燒其脂火咒說不止。吾知汝姓名不得停止急去他方。若坐滅亡若立消滅。頭破作七分如阿梨樹枝。若生赤口赤舌菩薩咒令消滅急去不得久留。爾時世尊言。我今告十方眾生等。吾今為汝一切眾生善男子善女人說此咒魅經。時有十方諸佛過去七佛。十六王子佛。天上諸菩薩天人羅漢。四天大王天龍八部。諸善神四道果人。一會在須彌山頭龍華樹下。平量眾生云何可度。若有比丘比丘尼優婆塞優婆夷男子女人。有能燒香禮佛受持此經供養不絕令人得福。若有憂苦之人能生善念皆得天堂之樂。若有人轉此經時。先清潔身行道燒香受持可得度脫。若能誦此經七遍。咒魅頭破作七分如阿梨樹枝。一切眾苦皆悉解脫。爾時一會一切眾生。聞經歡仰為佛作禮持念奉行

咒魅經