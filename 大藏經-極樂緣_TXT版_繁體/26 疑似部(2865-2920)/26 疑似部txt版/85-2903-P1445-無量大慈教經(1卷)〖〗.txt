　　No. 2903

佛說無量大慈教經

有。爾時阿難白佛言。世尊。唯有闡提眾生。難化難育。爾時世尊答。如牛耕田由人所遣。獼猴作舞由人所教。造罪眾生由人所勸。爾時阿難白佛言。世尊。若有眾生藥生西方國者。緣我身及向我口眼中不凈我亦不辭。佛語阿難。此經大圣若有眾生勤誦此經者。免得三難苦。一難禁囚。二難病人。三難地獄。爾時世尊告言。阿難。我為閻浮眾生難化難育故。開此經藏出其殊別。妙經為汝演說。若人現此經者不生清凈。當知是人與我無業。一切經典廣說妙言。引度眾生。一稱我名者。悉聞悉見。隨聲往救。今身劫剝師僧者死墮寒冰地獄。又生蠶中為他煮剝。如此等以逕八萬之劫。余受畜生身。以逕五百劫。蠢動眾生皆悉作遍。后受人身。[癃-(阿-可)]殘盲跛。五百劫中恒受啞報。爾時世尊答言。阿難。行不凈行尼僧死墮鐵窟中地獄。八萬刀輪一時來下。斬截其身。爾時阿難白佛言。如佛思量。此事超越三界。爾時世尊語阿難。飲酒醉亂死墮飲銅地獄中。爾時阿難白佛言。世尊。酒之無命。何故戒之。爾時世尊復語阿難。飲酒醉亂。不識尊親。我見振旦國有人因酒淫母。破其五戒。是以禁之

爾時世尊語諸大菩薩等。我從成佛以來。于今五百余劫。經典披遍。讀誦周匝。未聞是言。未聞是說。若有眾生聞此經者。宿種善因。宿種善果。思尋此經。不可思量。不可稱盡

爾時如來語諸菩薩。我說此語。重如太山。眾生聞者輕如微塵。此法難聞亦復難見。佛語阿難。若有眾生聞此經者。心生嘆喜。如此之人盡心為說。爾時世尊復語阿難。我見眾生墮落三涂。若將刀割。我身體由斯可忍。我不忍見于眾生受大苦惱。酸悲忍苦。身上演出光明。遍照十方。有我緣者得見我身。無有緣者不見我想爾時阿難白佛言。世尊。如何二種心。一種眾生則有見者。則無見者。爾時如來復語阿難。日月普照。盲者不見。爾時阿難重白。世尊。云何是盲。云何是明

爾時世尊答言。阿難。修福者是明。不修福者是盲。阿難復白佛言。世尊。修福者不見由何。世尊告阿難。修福不見我身。障閉佛光污埿三寶。是以不得見我。佛語菩薩。聞是此經者心生歡喜。如子見母遠行得歸。如饑得食如渴得漿。如此之人盡心為說。佛語阿難。食肉之者喻如群狗。爭骨各各貪多見。其豬羊常作殺想見。其臭肉如貓趣鼠。惠心用意。今身信解佛法者。從人中來。今身不信佛者。從畜生中來。造罪不懺悔者。喻如運金填國損其寶物。造罪悔者如病得藥還復差。損汗衣水洗還得清凈。佛語普廣菩薩。用我語者一偈成佛。不信我者喻如海中求針。狂費功力無得見曰。佛語諸菩薩。今身盜他物者。來生與他作癡牛令他苦打。非時苦使受牛身。以遙五百劫與他作奴。任他驅使心。是逃避令被捉得苦刑。印面非理苦持。佛語菩薩。伽藍中二種心。一者善心。二者惡心。云何為惡人。若有眾生入寺之時。唯從眾僧乞索。或求僧長短或啖德食都無慚愧。餅果菜茹懷狹歸家。如此之死墮鐵叉地獄。云何名為善人。若有眾生入寺之時。見僧恭敬。見佛禮拜。受戒懺悔。舍于財物。經營三寶。不惜身命。護持大法。如此之人舉足一步。天堂自來受果。如樹提伽。提伽則名為最上善人也。佛告大眾。我向所論種種因果。此經一名殊別。二名殊勝。三名菩薩。若有眾生聞此經者。一發善心得生凈土。佛告菩薩。聞我說者心生嘆喜。如旱得水。苗稼蘇活。不受我語者如石浸水。無有潤時。爾時阿難白佛言。世尊。汝等見振旦國。有人從七歲修福至于百年。臨命終時破其五戒。此人得福以不

爾時世尊復語阿難。喻如轂車。上萬里之阪。臨頭翻車速本。所損何有得期。縱取少多如云影。日斥時之光喻如一口之食。能得久飽。佛語眾生。我等廣說因緣共同。成佛普勸眾生。同修凈行。一切世間天人阿修羅等。聞佛所說。皆大歡喜作禮而去

佛說無量大慈教經一卷