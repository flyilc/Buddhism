　　No. 2888

佛說延壽命經

爾時世尊。在娑羅雙樹間。臨般涅槃。有四眾。比丘比丘尼優婆塞優婆夷等。皆來集會□□□□□□□延壽。[跳-兆+氐]跪合掌。前白佛言。世尊我等四眾皆來集會。奉請如來。莫入涅槃。唯愿如來哀受我等勸請。令住一劫。莫入涅槃

爾時世尊告延壽菩薩。汝等諦聽。吾當為汝分別□□□□□□已來經今四十九年。教化眾生。上至飛鳥。下至蟻子。蠢動含識有形無形。四足兩足多足無足。胎卵濕化。如是眾生盡令遇善知識而登正覺。與我□□□。今欲入涅槃。本為波旬所請。波旬□我言。瞿曇三界眾生盡受生死。瞿曇今日若住一劫。違我本愿。爾時我受波旬所請。而入涅槃。我違波旬。豈是諸佛。延壽菩薩白佛言。世尊波旬外□生壽□□諸佛涅槃。擬為三界之主。一切眾生盡入魔網。無有休息。從生死至生死。從煩惱至煩惱。常與魔為眷屬。不遇正法。又死入地獄。千劫萬劫常無光明。刀輪□□銅蛇鐵狗。牛頭獄卒手如鋒刀利如霜雪。終朝竟日共相撮挽。恐怖無極。無處藏隱。不聞父母三寶名字。一日之中千生萬死生。從地獄出復受種種諸惡□生身。或作駱駝身。或生驢中身。常負重常因饑渴。若生人中貪窮下賤。為人所使。衣不蓋形。食不充口。或有富貴而無男女。或有貧窮而多子息。或有眾生惡□在床痿黃困篤篤。連年累月形消肉盡。惡瘡膿血遍體常流。人所惡賤。或受盲聾喑啞。或百歲不死受苦。或三十富貴早亡。如是橫羅其殃。并入魔網。唯愿如來令住一劫。莫受波旬所請

佛告延壽菩薩。善男子。我滅度后若有眾生。受如是種種惡報。但造延壽經一百卷乃至一卷。兩卷譬如一人有力不如十人之力。十人之力不如百人。若造延壽經亦復如是。但造此經散轉與人受持讀誦。我當救護。譬如慈母生一子。子若得病慈母亦病。子若得愈慈母亦愈。若善男子。一切眾生皆是吾子。善愿之者吾當舒金色。譬以摩其頂隨其本愿無不獲果。爾時延壽菩薩以偈贊曰

　世尊具相真金色　　八十種好悉莊嚴
　四十九年大慈父　　波旬無故請涅槃
　寂滅如空不可見　　定知三界永無生
　佛法滅定起災殃　　魔王毒心競相向
　一切聲聞及菩薩　　一切人民四部眾
　法河涸竭法幢摧　　法山崩倒法舡沒
　八國諸王皆自撲　　血汗流淚如暴雨
　何期大師入涅槃　　我等凡夫更久住
　聲聞緣覺稱善哉　　一切眾生失依附　

爾時眾中有大菩薩。名曰普凈。問延壽菩薩。如來今日入涅槃。將何付囑惡趣眾生。令命長壽。莫似如來三界第一。而不住一劫

爾時延壽白言。普凈菩薩。佛滅度后令寫延壽經一百卷。散與眾生。而共轉讀。短命眾生令得長壽。如來大慈舒金色臂為摩頂受記。如來當自覆護。爾時普凈贊言。善哉善哉。承如是言。必非虛偽。信受奉行

佛說延壽命經一卷