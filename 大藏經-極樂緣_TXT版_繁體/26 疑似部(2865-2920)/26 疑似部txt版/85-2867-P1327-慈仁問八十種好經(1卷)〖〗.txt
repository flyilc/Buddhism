　　No. 2867

慈仁問八十種好經

慈仁問佛。何因緣揚八十種好。佛言。一者世世等意向人故。得足下平蹈地文現。二者人之所喜輒與之令安穩故。得足槦好□□□表識。三者和合人見人輒歡喜故。足下綺□人受經莫不開解。四者丘墻不平生荊棘鋤治故。足下潤澤光耀行常安穩。五者未嘗恚恨□人亦不斗亂人故。足肌細軟好安□□步無極。六者見深坑泥水之處輒為施橋梁故。所蹈平安□好。七者持數千萬種物羅列道中用布施。足下輪輻成行說經□□□時。八者在所輒益天下人壽命故。輪輻相當自致大尊。九者在所布施深經自教亦教人故。足輪盡深。十者在所柔仁見人如□□故。足下文不受塵柔軟。十一者不數人惡亦不令人恚恨故。足下盡直以善意向十方。十二者在所次第教人不懈怠故。足指節盡正直。十三者稱誦佛功德故。足指□洞好。十四者于官道邊種樹施井浴池故名聞。十五者解人疑難無所愛惜故。爪赤銅色。十六者作事常竟之人有愛重不別離之故。足指□□□生種姓家得佛無有能度者。十七者持戒不動故。足指間慢人所作悉知。十八者持戒不愿生天上故。足指齊。十九者在種姓□□□易人作惡故。裸平落知人意。二十者不貪所問即為解之故。得無上智。二十一者自守精進故。裸澤潤光好人有惡意悉知之。二十二者□□□至誠故。裸□不桎知人心中所念。二十三者□經悉欲令人在前知佛說經皆樂問之。得身力無能折碎者。二十四者布施人經故。身□具說經諦無謬誤。二十五者人說經終不可止授人經皆具足故。身體[腐-肉+衣]博成滿好說經[蝡-大+而]動之類皆聞知之。二十六等有疑惑者以佛三藏為解之故。勝正貴好。二十七者不毀傷人身意亦不形笑。是故得八十種好人見之莫不歡喜。二十八者見女人有病以智慧意治。是故身端正尊無比。二十九者浴洗人身治去三□故。身凈潔光照十方。三十者見□貢高不敬者輒敬練止之故。身軟澤。三十一者不為媒灼之事亦不謀議人故。面無□理得無不畏。三十二者見疾病者與藥令健故不愁憂。三十三者見人不端政者不形笑但成人之美故。成佛身潤澤凈潔。三十四者勸樂作福為善故。身□□在惡處度脫之。三十五者見疲極饑渴者勞問案摩之故。背平好亦愈人愛欲病。三十六者見人作善歡喜高大之故。兩[劦/貝]骨上下平悉知人意。三十七者隨人所喜與戒令忍辱制意故。兩[劦/貝]洞好為人□經隨次第。三十八者見女人產乳難以慈心助之令早順生故。齊深好度脫人愛恩之根。三十九者不恚嗔所作不謬誤不恭敬者教之故。齊員隆起。四十者以師所戒自教亦教人故。齊理隨順施。四十一者自不淫劮亦心他人故。從丐奴下乘條除腹中無惡露。四十二者人意喜樂時不敗亂安穩之不豫凡人事故。文相成身如天剛鐵無能壞者。四十三者慈心念天下人意等故。兩[劦/貝]隆滿。四十四者所念弘廣教人為善隆滿故。兩肩廣大所知彌深。四十五者智慧勇健持心不動故。兩臂洞長指頭有萬字。四十六者不說欺慢淫淫之事故。唇口如真丹無臭處惡露。四十七者不止人識心無嗔恚諭諂之態故。口不大不小適得其中如含笑。四十八者以五香之味與人五□藥故舌無垢。四十九者不形笑人不罵人故。人□其語莫不悅喜開解者。五十者持戒行觀不說女人故。牙員好堅致以點力破壞愛欲。五十一者分別□要解人疑難故。牙堅利愛欲破散。五十二者人問一事為解若干事故。牙濟方利隨次外道。五十三者雜香澤和與人□著鼻中故。□殊好未嘗聞臭但聞香。五十四者見聚糞掃除棄之故。光明凈潔以好眼視人。五十五者世世□佛像故。目長好經莫不開解者。五十六者世世以凈心瞻視人故。目如含笑所視莫不見。五十七者世世見人富貴心不貪樂故。目不大不小察然得其中未嘗[目*耎]。五十八者世世以善意安穩心故。目無痑埋視天上天下。五十九者世世不能識故。明目不形笑人亦不睇□人婦女故。眉目明好在所為人中師。六十者世世自念后世亦念人善故。眉好如半月悉見十方之事。六十一者世世不嗔恚變色故眉光澤。六十二者世世見怨家親屬心正等故眉柔潤。六十三者世世喜事明師欲解后妙深經故。眉紺青色。六十四者世世見人說經不求短以語人故。耳洞聽聞天上。六十五者世世不家人耳不據人耳及手足故。耳不大小亦得其中潤澤好不聽聲。六十六者世世見行道自守者不敢驚恐之故。識事不忘。六十七者世世所聞經法不增減其義故。額長六寸威神生。六十八者世世教授以次第故。發隨次澤好不受塵垢。六十九者世世與人語常和顏悅色不罵詈惡口故。發細好無比。七十者世世恭敬師及明人持戒者以醍醐麻[泳-永+臾]及所著衣物施與人故。發潤澤姝好。七十一者世世以諸功德教授人故。發均遍無間缺人見其發莫不喜者。七十二者世世見人是非不傳說其善惡故。□污塵不著入亦不見其惡。七十三者世世不滅佛前及人燈火故。塵垢不著其發生光耀。七十四者世世以好意與人冠[怡-臺+責]貂蟬覆發巾席故。發文聚生威神□見無厭極。七十五者布發令父母師蹈之故。發文相見知十方人所念。七十六者世世欲得珍寶物者輒善與□故。發遍等如盡所愿悉得。七十七者世世欲使人以戒不從索物常愿與善師明經人共從事故。發文相生其間如瓶威業聲聞十方。七十八者世世教同學明經者故。發齊等意定。七十九者世世所學作輒而竟之故。功德成就。八十者世世常饒益人使安穩故。慈心所說曠蕩潤懿無有窮極。世世菩薩所行如是

慈仁問八十種好經