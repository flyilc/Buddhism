　　No. 2873

首羅比丘經

羅問曰。更□□□□□□□□□□□□□□有一方亦得免之。首羅□□□□□□□□□□其意。大仙答曰。敬信三□□□□□□□□□□持齋禮拜敬信不懈專□□□□□□□□□□大水之難。首羅復問大仙曰。□□□□□□□□□病之災。大仙曰。比丘僧比丘尼優□□□□□□□□從今以往持戒奉齋皆使清潔□□□□□行知語應受戒如吾所敕莫如常意可得度□首羅曰。復作何方計得免妖邪之災。大仙告曰。妖邪乃至多種受吾敕者慎莫信之。月光出世唯有善者盡得見之。五逆大惡眾生終不見也。首羅問曰。城池巷陌其事云何。大仙答曰城池巷陌縱廣七百余里。高千尺下基千尺。激城五百余尺。開七十二門。城作紫磨金色。中有兜率城。高千尺下基千尺。激城亦五百尺。亦作紫磨金色明。中五百余里。亦開七十二門。中有八城各三十余里。亦作紫磨金色。各有千巷。巷巷相當門門相望。出見法王。如此城墎等男女皆悉充滿。首羅聞之歡喜踴躍無量。善哉善哉。大愿將果。首羅告四眾言。大寶將至莫作常意。決定修善莫作狐疑。吾見大仙以來消息審之無有疑惑。但從吾意修善奉道精勤苦行。莫如常意。思之念之必至無為。首羅問大仙曰。受樂之時亦有琴樂以不。大仙答曰。月光出世琴有多種。首羅曰。愿說其意。大仙答曰。琴戲吹詠無量最上音聲逍遙無極。振大法鼓吹大法雷。振動三千大千世界。種留爵而著琴戲盡暢三十六鼓音聲。當爾之時詩天龍宮巍巍而動。首羅比丘問大仙曰。向者妖邪我不畏之。除此小邪更有大邪以不。大仙曰。月光出世之時必有大魔而出。首羅問曰。大魔出時可卻以不。大仙答曰。唯有一人能卻魔者。為何人也。大仙答曰。三十三天有一童子名曰赫天。乘天龍馬從空而來。捉波梨弓淥沇箭。唯有此人能卻此大魔。首羅比丘問大仙曰。有何方能卻。唯有此一人能卻。余人不能。大仙答曰。如此大魔三十六人。各乘龍馬要帶四十二金杖。左手捉金剛杵。右手捉波梨斧。走來擾去踏石沒踝超達永階。但言唱殺無有當者。首羅問大仙曰。除此大魔。更有何災。大仙答曰。月光臨出觚有災也。首羅問曰。災復云何。大仙答曰。當有七日闇當之時。有夜叉羅剎毗舍阇鬼鳩槃荼鬼飛行羅剎食人無量。唯有受持三歸五戒奉行齋法。如此之人皆得度脫。首羅問曰。月光出世古月未復乃當出現。奉善修善皆得見之。首羅曰。更復何處得免眾災。大仙答曰。唯有陽州。次有玄免。固都棘城柳城破資陽河澗。于此之城最是為良。三相大災皆起。血流城河白骨如山。唯有東南乃得無為。大仙答曰。首羅言。好敕眾僧及以白衣。坐禪誦經勤修三業莫如常意。明王大圣今在漢境。未見之間催嚴福德莫如常意。汝信修善奉善。月光出世時前惡后善。惡世難度。好自敕厲更別作心莫如不信。大仙答曰。吾當虛言。若不爾者使我當來之世金剛力士。手捉金杵碎我身體猶如微塵。我若虛言。汝眾生當來之世身當如是。首羅問大仙曰。而今世間頗有仙人賢圣以不。大仙答曰。賢圣仙人世間無量。首羅問曰。何人是也。大仙答曰。賢古月興盛。是故不見耳。首羅問曰。賢士之人名號是誰。大仙答曰。我說其名。首羅曰。唯愿說之。大仙告曰。石賢德嚴賢明孫賢奇花賢德吳賢使鄭賢當觀賢寶趙賢。思此是八賢名賢字。汝今可往就之。真汝導師能運生死。首羅曰。今在何處。大仙答曰。今當出世。何復問也。但當嚴心時至有見之。首羅復稽。除此八人更有賢不。大仙答曰。觚更有之。何人是也。大仙答曰。秦超世潘道成盧惠愿板國興扶男陽劉道貴王延壽趙顯宗張道板故世安李羅剎。如諸賢士皆游巡世間。汝今肉眼不能別之。得聞吾經常行平等。何以故。大賢諸賢難分別故。受吾敕者宜應平等十六正士七十二賢三千人俱。如是大士在人間也。不可識別。或見顛狂。或復愚癡。或復闇鈍寒貧下賤。或飲酒食肉。或復夜食破齋。如此示現何能識之。示□生有三毒有見相隨順世法難可了知。唯有平等得值賢圣也。首羅比丘告諸四眾比丘尼優婆塞優婆夷。大災將至莫如常意。其有本師父母國主檀越朋友知識因緣親戚等。得吾經者皆示之。莫問近遠得吾經者。勤行流布使一切聞之。不聽隱匿吾經者。當來之世必墮惡道。首羅比丘曰。設有一人。舍三千大千國土象馬七珍及國內人民谷帛財物以用布施。不如有人流通吾經。諸比丘前功德倍加百分。首羅曰。若得吾經者。勤行流布城邑聚落男女大小皆使聞之。其有匿吾經者。現世不吉當來得病。首羅曰。有智信之愚者棄之。首羅曰。吾經當來皆應也。莫作不信。一切眾生宜應奉行歡喜信樂。此經如海多有潤澤。爾時君子國王大臣宰相一切士官三千余人。各聞太寧寺上有五百仙人歡喜踴躍。各各嚴駕詣太寧寺中仙人所。稽首問曰。大仙從何所來欲至何許。愿說其意。大仙曰。我聞月光童子出世。是故我來欲到彼處。王及大臣聞是語時。歡喜踴躍傾心西望而不可止。西國真人修何功德得值入善。作何善業得見月光出世。而我國人遠而不見。大仙答曰。月光出世人皆普見。王今云何生懊嘆心也。王聞普見并大臣及諸人民皆歡喜。各持嚴駕今當去來。王問大仙曰。月光童子今在何許。大仙答曰。善哉善哉大王善聽吾說。月光明王今三千大眾在蓬來山中海陵山下閔子窟所。止思惟時至現也。君子國大臣宰相一切士官并及國內人民。各白大仙曰。今隨從大仙至月光所聽見以不。大仙曰。月光明王譬如大海亦如大地。終不生疑作留難也。王及大臣并及人民隨從大仙。有五萬七千人去君子國七千余里。到蓬來山中海陵山下閔子窟所。見月光童子。三千徒眾諸賢圣等皆集于所。月光童子問。諸大仙并及大王今從何所來欲何所至。此中崄難無人行步。汝今云何能來至此。王曰。聞世尊今欲出世故來奉問。月光童子曰。但當修善勤行精進莫如常意。吾今已竟。何須復現問。大王曰。我聞圣君出世不知法則云何。愿說其意。我當加心修善。月光童子曰。汝若不知當為說之。月光曰。善聽復當善念善思念之。內著心中莫如常意。吾見說之。當來之年必有水災。高于平地四十余里。當水來時從西北角出東南而流。大水陽波叫聲雷電霹靂不得為喻。汝復涌出運波叫聲。當爾之時人皆惶怖迫死者多。唯有持戒凈潔求勤度世。月光童子使大龍王大引人博著浮山。設復有人造觀世音經一卷。設復有人禪思一心。設復有人于惡世勤行勸化。設復有人流通是經不令隱匿章句文字勤行勸樂。如此人等皆得度世。不為水災之所夭沒。復除不至心及壽命盡。月光復告大王言。當來三災疾病流行。十傷九亡種種異患皆當夭命。王當信之。各敕國內一歲以上能行知語應受三歸五戒。若老若少皆應勸盡使受三歸五戒奉行善法。如是之人皆得度世。除不善不至心及命壽。吾今密教語汝使知。惡世流行善法后致夭喪莫生悔心。吾告汝等。世將欲末漸令惡起來年難過。好作向善莫如常意。吾當出世災亦不善。但當努力勤行善法莫如常意。妖邪不詳英雄競起。自然磨滅終不見吾出見于世。汝等善哉莫如常意受吾教者。誦觀世音千遍。防身度世擒獲善果。又復有人各受三歸五戒。今當行之莫如常意。勤行此經。若老若少皆使聞之得度惡世。設復有人流布此經處處流傳。使人聞知得度身命。以勤流布此經者。亦得度世。月光曰。流行此經典者。我于千劫中算計是人福報。終不能盡。設復有人生疑不信。我于千劫中算是人罪報。終不能盡。兼復隱文字章句一帖盡不令人聞。覆人慧眼故世世常盲無所復見。及至羅漢常不離盲。為覆慧眼故斷障法乃獲是殃。受吾敕者城邑聚落國王大臣一人民皆得聞之。能有信心崇奉此經。莫問遠近應往通流使人聞之。千城百國皆使聞之。吾當出世黃河以北弱水以南。于其中間王于漢境。大王白明王言。此經從何所出。月光告大王言。海陵大圣三千余人參議所造。月光告大王言。等大眾各各分散順化天下不須復回。爾時大王受教奉行觀喜而去。月光童子曰。向者所說汝若不信。但看迦葉石像。是吾出世記耳。善哉索斷合絲作。乃有善眾生順莫驚怖。吾當出時盡皆得無為。王及大眾歡喜奉行近化不懈。吾告汝等。今歲到。汝宜精進莫如常意。各各發愿過度惡世。大仙國王并及臣民歡喜奉行作禮而去。五百仙人在太寧山中。并見月光童子經一卷。金龍城中見一菩薩龍華樹下。見一道人下此經時。為一眾生成一切眾生心。王曰。為汝分別解說。法王欲待圣君欲下。為一切童男童女持百二十賢君。申酉年為眾生說法成我童男童女成道。讀此經時善思取此語男取無億女取恒沙男不用取婦。月光童子欲出圣成欲現成一切眾生道。若讀此經語可離此難。月光菩薩欲來下說持戒可得見明君。若欲讀此咒時。師子虎狼復惡邪祝帝百鬼自然去。一切眾生枉死者多。為一切眾生貴佛正法

優丘尼優丘尼　但[卄/澤]但[卄/澤]　郁離郁離　烏呼烏呼尼　薩呼薩呼　但叉但叉　叉阿由池池呼尼　要他要他　索由富[少/兔]　尼富[少/兔]尼

若讀咒時。凈洗手嗽口讀此咒。使人晨夜安隱即見菩薩。讀此咒百遍。見菩薩放大光明現在人前。萇杖一面如此金色。頭上金華大如車輪。手長一尺半。初來入時莫作怖迫。歸命佛歸命法歸命僧十方法界。三讀此經皆得解脫。世尊玄看眾生作罪不少。為分別解脫可離令得免難。明君出時[木*巳]此經向。明君必見我慎迫怖。好念正想正意正身得見我身有人必難。此人或作師子虎狼。手捉金杖打人無度。依此經語行菩薩行。可得見菩薩說法現身著天衣。慎莫言語此人即成道見香華自然不得動心。言語此人必離惡世。第一用意百日在時不用癡貪。申酉年時。公不識兒。母不識女。憶此經語可得改心。改意第一不淫欲。第一不惡眼視。佛為眾生說法還得本心。佛欲出世勤心懺悔。中見月光菩薩一介賢者得活十人。此經不得誹謗。闇君欲起妖邪欲興勤精進即離此難。諸道義為一切眾生即說法。若解吾語即見法王。道人死盡不罷道行。死者多道人作罪不少。由是持生販賣。由此國不安寧。道人死時會橫賊兒死多。道意師僧欲貴尼僧。千介拔十介。第一用行圣人欲始英雄欲起時節欲到時黃衣長丈二。粳米普地生。勤心作福可得見此事。思此經語即得見我身。七月十四日其有一怪。十五日見佛地動莫作迫怖。見道人漸安義下此經語誹謗即有大病患起。復見一老鳥足長一丈。復見賢者修道以來七百余年紫巖山中。復見一道人身著天衣。賢者見之即以供養七日。道人師從三百余年。道人口語讀經可得免難。愿佛波多樹下為一切轉讀。視見眾生死盡。月光童子復啟世尊。眾生可化。佛語月光童子。前頭隨意即復辭罷。五逆甚多云何可度。佛復語月光童子。佛復語。四天龍王眾生可憐。隨因緣起。復驅百二十賢君除卻眾生好惡欲分別。佛光菩薩普光菩薩咸瑁普賢功德不少。由諸國土藥王菩薩賢固菩薩見在人間。千村正有一村。萬里有長佛欲見出語。眾生勤心作精進可得見佛。若誹謗之人魂家滅盡。定墮地獄永不見佛。佛欲出世勤精進比道欲知比難。洛陽口西欲知比惡。在于箜西復有箜北。若有吾弟子解吾口語。即我弟子。指手心上乃思惟思之。不但看后頭有桿。十手相指喚赫自去。義哉童子災后快樂。由欲末頭兩手相柏穆然自去。善男子耶快以不惡人去盡欲大樂惡人后不問女婦盡成道乃一精進可得免此難。佛復有大慈悲快憐眾生不舍眾生心不回畏。眾生死盡有緣值我。無緣索索自去。維摩共之定光在人中。維摩朔妻婦人中使人不識。作行世帝下香化人。維摩朔大各四十五里直東。維摩有三界兒維摩度人無崖。詐人間望行淫溢無淫行眾生敢得此行看。維摩時節欲到無量眾生悔奧。維摩度人決得成佛。維摩貪財盜語一切眾生勤心精進可得見。維摩諸道義區此鳥傍海下此經即見王僧慶行徒七人見此鳥即燒香。歡喜踴躍七日不食。若一切眾生聞我語聲。勤心精進慎莫異意。惡欲死盡欲大樂貲祖不輸

首羅比丘經