　　No. 1688

　　密跡力士大權神王經偈頌序

　　　　古汴龍華寺住持沙門智昌述


蓋聞瞿曇演教。普利含生。歷代諸師。三分科經。謂序分正宗分流通分。穢跡金剛說神通大滿陀羅尼法術靈要門經者。北天竺國三藏沙門無能勝。與三藏沙門阿質達霰同譯二經。同卷闕流通分。已入大藏經伊字函第一卷中。是故如來于涅槃臺左脅。化現穢跡明王三頭八臂。降伏螺髻梵王。說咒劃四大寶印書符。四十二道結。五指印契。普利有情。歷代以來。持咒行法者僧俗甚多。未達信受奉行先二師同譯。后宋曾稽沙門智彬。將此經重行校勘治定。補闕流通。題曰佛入涅槃現身神王頂光化佛說大方廣大圓滿大正遍知神通道力陀羅尼經。今此經中說大權神王降伏螺髻梵王。復次住世梵王啟請。復化現出三頭八臂忿怒相。執持器仗與前無異。本王寂定。次化王畫出三頭八臂。頂上化佛相儀。劃四大寶印書。四十二靈符指結。五印契悉皆付與。螺髻梵王受持奉行。爾時化佛與螺髻梵王摩頂授記。號清凈光明如來。已于是化王復隱入本王身中。本王紫金光聚隱入金棺。茶毗之后。各分舍利頂戴奉行。所說咒符印五指印契。已在前伊字函二經內。今此經中更不重述前說。本咒內闕九字咒。句續次添入。今廣福大師僧錄管主八。歸命三寶。獨心內典。集成偈頌。補闕流通。亦曰密跡力士大權神王經。廣行遍布。后有持咒行法之者。了明前后經旨。詳而行持。自利利他。福報無窮。集此功勛。上答

佛恩。祝

圣人壽。愿冀

佛日重輝。法輪常轉

密跡力士大權神王經偈頌

　　　　元廣福大師僧錄管主八撰


　歸命最上乘　　依經入流通
　愿共諸眾生　　同證光明中
　廣福心無慮　　幻身四生出
　小習學經書　　忘卻真如理
　留心在教典　　早晚參經旨
　心昏未曉得　　念念資熏修
　無有間斷期　　若不訪究竟
　光明四大歸　　何時再出遇
　今逢大覺尊　　廣開方便門
　鋟梓施梵書　　遍布不全璧
　未至逡巡間　　遐邇八分足
　皆是正遍祐　　覺皇慈悲力
　雖省真空理　　萬行未曾畢
　三世諸佛說　　如來一大事
　皆從眾生起　　眾生無貪嗔
　諸佛因何說　　權行實化彼
　初生至涅槃　　金棺銀槨里
　天人四眾啼　　螺髻惡神王
　烹宰立一國　　眾生被食啖
　我佛又出世　　青黑八臂王
　手執八物誅　　此魔便歸依
　眾生免遭迍　　等覺勝慈悲
　授與惡魔記　　臣佐眷屬類
　累劫清凈陀　　海會得省悟
　權化實忿怒　　遭誅蓮藏界
　永無惡念起　　是佛慈悲門
　持念不空矣　　依經達修行
　已見真如際　　但求世間事
　無果不隨意　　若不志誠者
　虛勞難得遂　　愚蠢勸高智
　不是誑言語　　若不真語者
　愿入擊毬獄　　四十二道秘
　四大寶篆文　　大權金剛意
　六印指爪上　　無得亂曲之
　我今詳經意　　末法定在世
　護教護君主　　當來彌勒世
　正像末法時　　隨類一體出
　本智化后智　　化佛宣密語
　大權化次王　　次王慈悲書
　愿得經中義　　一切眾生悟
　曉暮勤參禮　　念念長不息
　看閱大華嚴　　無有推其理
　海幢比丘問　　方省能仁意
　佛開最上乘　　諸人盡可入
　印經施諸方　　大覺本無語
　念念資隨類　　身語及意業
　無有厭怠時　　拙口鈍詞舌
　無能敢下筆　　不昧真如理
　末法一萬年　

三寶印證無增減

八部威嚴常加護

苗裔甘蔗剎帝清凈種。為大因緣末法能傳授。跋提河邊雙樹寂滅定。八部懊惱世主號哭倒

諸國帝王同時來佛會。捶胸跌腳哽噎啼哭禮。聲動三界日月光明暗。愁云慘霧山崩地裂吼

飛鳥悲鳴草木枯干萎。源泉涸竭海水騰波起。凡有物像無不掛孝衣。羅漢應真不曉真諦理

菩提薩埵達其化理趣。了悟無常安禪如虛空。不生不滅留惑潤生里。十二緣生葉落方見跡

蠢動含靈本有成佛性。三界諸天前赴涅槃供。諸大帝王哀戀慕如來。螺髻輕蔑商量差仙取

諸天便差大力咒仙取。各執寶杵收攝魔王去。才嗅穢氣鎖在禁中圍。無法取歸諸天前來禮

愿佛慈悲慈悲哀納受。魔鬼災害一方食生命。劫奪室女欲樂快活受。積骨如山愿佛化歸順

諸王動哭如來寂滅后。貢高我慢惡鬼不敬信。諸天差仙七日不還歸。愁悶滴淚來禮金棺軀

能仁慈父順人歸寂滅。眾生造惡感得魔王出。螺髻苦害食啖眾生肉。愿佛慈悲去邪眾生主

根本智佛常樂寂光已。后智化現三頭八臂立。都攝寶印火輪金剛揮。罥索鈴音八龍纏身臂(二一右手開山印二手金剛杵三手寶鈴四手寶印戟左一手都攝印二手火輪三手罥索四手寶劍)

九目三面利劍寶印戟。青黑藍淀發赤上豎起。次佛宣咒大現光明輝。無量魔王盡赴恭敬禮

腕慣寶鋜足按閻浮界。右足印空彩裙繚繞起。智火洞然塞滿虛空中。讀誦受持定到無生位

加持本咒四十三字母。頂光如來親說伽陀啟。法界含識世主及無數。聽說梵音圓滿陀羅尼(前咒內闕九字咒句續添入)

唵(引)[口*佛]吼啒[口*聿]　摩訶般啰　啒那噓　吻只吻　醯摩尼　微吉微　摩那棲　唵拶割啰　嗚深暮哏[口*聿]　唅唅　吽吽　癹癹薩訶(今添入咒句唵拶割啰醯摩尼吽吽癹)

無念觀定歸依三寶竟。次發菩提不求人天果。愿諸眾生同證無上乘。情器變空自魔遣教凈

四無量起心月輪中吽。光升虛空無量諸佛至。鏡像影滅本體神王出。發朱尖嚴化身端嚴處

三枚九眸手執六件寶。劫火熾然安詳忿怒勢。吽光再召智佛一念至。灌漱濯足五種香華備

拶吽[口*邦]和智句不二一。青心喉頂十方諸佛赴。甘露灌頂注滿光明器。身口意凈究竟我佛誦

南無本師釋迦牟尼佛。南無化身釋迦牟尼佛。南無大權神王佛(各念十聲)。念誦秘章心口相應和。十萬百萬定證涅槃路

左心所化大權神王出。威嚴顯赫非天非人禮。眉放毫光十方世界知。華鬘寶蓋諸天奏樂起(住世梵王啟請流通)

時有梵王名曰救世主。統領梵眾來禮金棺軀。仰告大神不壞金剛體。眾生危險如來慈悲出

大神告言救世梵王聽。我從金棺示現一七日。天人哀請降伏螺髻鬼。起義不善來犯慈悲主

世尊敕我宣諭四眾知。不謂小事怎生出塵世。如來示滅四果諸天疑。囑累流通經文到處立(化濁世為凈土轉凡質作佛身)

海會菩薩聲聞緣覺侶。八部天龍晝夜常守護。戒定慧修諸事莊嚴就。菩提先發阿耨多羅證

法身無相生滅如何說。愚癡暗昧邪見忿怒諍。淫欲昏迷火宅疑城起。參透真如那時方到得

頂光化佛宣說神咒起。求于初果直至如來地。五根五力菩提八圣諦。日月四洲豈有晝夜理

慈悲喜舍六度萬行起。囕怛清虛頓證佛骨髓。十地三賢成就不離體。眾生根漸盡是成佛器

如來智日周遍法界際。光明朗耀眾生貪嗔癡。生者見常死者見斷絕。無常無斷第一真消息

救世梵王領諸梵天眾。旋繞金棺禮拜向大神。我自隨佛游歷十方中。寶杵金剛未有大圣尊

神王宣諭救世梵王聽。我從正遍后智化現出。名曰密跡力士大神王。調伏螺髻顯示后眾生

寶印鎮心靈文四十二。掃除妖怪盡歸東方世。螺髻貢高道佛入滅去。生滅無相緣畢順寂定

善逝智力我與難比并。菩薩羅漢神力如爪土。世尊不思卻似大地土。魔王私念神通為第一

如來緣畢示現入滅相。魔鬼憍慢不禮敬如來。破其窟宅取彼二部歸。令還神觀天人休懊

諸天四眾心中十分喜。魔王宮殿盡倒及崩摧。魔屬兇黨戰戰兢兢倒。或是二仙神通依然起

魔王商議如來再出世。或是二仙壞我境界去。忖已神力不能達得知。兩眼淚下早晚禍生矣

頂光化佛口中誦伽陀。光明照耀微塵世界虛。三界魔王宮殿如墨漆。不敢違逆攝取眾生去

諕得螺髻八識不在體。大臣徒黨地上漸漸起。消滅穢跡魔類盡歸依。惟愿慈悲留我殘生軀(二部咒仙各還神通力)

悶絕不醒逃生無走路。魂飛膽散開口說不得。二部咒仙各還神通力。瞻仰大神今日得還歸

大神咒責咄哉螺髻鬼。甚大愚癡我慢耽樂欲。毒心不改犯著慈悲主。汝應速悔舍邪歸正理

汝心不悔早早求懺除。全爾性命瞻禮涅槃去。爾于前世強施慧眾生。福盡樂足墮入泥犁去

心業不善造罪如山岳。百千徒黨聚集一處居。百千萬人每日受災殃。一人自有八識四蛇隨

六情對執舉念無悲惡。招誘群生八十八使逼。百惱相牽又添二十惡。十二時中受殃從此起

兇惡徒黨天魔為眷屬。勾引眾生罥入魔黨聚。動以萬人遭殃受大誅。獨存四大五蘊六根主

意識不顯五根常宛轉。六塵色法七漏八垢動。九結十纏十二被牽縛。二十五有百八煩惱生

八萬塵勞回心即時轉。八識便轉直至解脫道。不動五蘊便證法王身。百惑顛倒頓除百法證

百二十惡轉為功德果。八萬四千轉為光明相。皆汝心造非從外處來。青天無物黑云鼓扇起

忽然云收日月圓明鑒。叆叇陰晦不從外處覓。是汝一心本自圓正迷。悟時當體不損些兒理

回汝惡念便歸登正路。寶雨宮殿華鬘等奉獻。法界如來菩薩四果僧。天龍世主盡入無為洲

螺髻梵王便向大神禮。兩眼淚滴五體投地啟。懺悔從前作過不正理。俱發聲言南無釋迦禮(螺髻王于二仙處求懺悔)

二部咒仙各還神通力。儼然如故衛繞神王立。螺髻帥眾發露求懺除。白言圣者愍念休生疑

螺髻啟告善來大仙知。我昔習學惡業因緣至。剛強凌物損他眾生軀。今逢宣化我今頭面禮

魔王宮殿大作佛事起。天地晴霽日月增光輝。飛走忻歡來繞金棺體。雙樹變白鞠恭接足禮

大權神王領諸魔髻鬼。大臣徒黨二仙同瞻禮。佛會四眾八部諸天仙。各啟恭敬同聲說偈禮

種種妄想由彼無明起。造作諸幻魔王為眷屬。如來指教不入魔黨趣。扶宗立教永遠無改意

黃金出礦無明所覆翳。油在面中永遠難拔出。礦油分別面白黃金赤。舍邪歸正黃白無二種

法界通化三界四生類。唯心一起不在別處覓。初遇明師不入邪曲路。今逢大覺免入輪回獄

黃金打就眼耳鼻舌身。金性無變盆盤釵釧等。萬品千差本性甚分明。镕金性定真空自在用

四魔作礙如來慈悲起。麻訶葛刺大權忿怒出。觀音大智馬項獄帝主。因門不舍來救眾生苦

悲心門開救世無為智。慈云普布胎卵濕化覆。煢毒邪見不入菩提路。權貴相登盡歸究竟處

神王聞偈八臂搖撼動。九目顧盻按右蹺足立。方圓智火紫金棺中出。散壞幻術消滅螺髻鬼

秘章功能普施末法世。十善初入惡口臭穢誦。十方諸佛聞誦神咒音。一記當來直至無說地

文殊普賢觀音金剛藏。菩提薩埵舍利空生悟。目連迦葉四果應真侶。贊言善哉香華供養慶

三界諸天忿怒金剛眾。聞此咒音屈身侍衛立。凡有所愿無有不果遂。未能達理速獲菩提路(誦本咒靈驗畫符印香木雕杵試驗治百病一切等事)

誦我咒王如旱逢甘雨。相擊戰敗再逢大將至。孤露之人路逢父母聚。膏盲老病方逢耆婆醫

誦念咒師無得生疑慮。神王欽遵驅使隨爾用。天人修羅地獄餓鬼趣。耳聞咒音盡得解脫去

惡心持念尚獲殊勝果。精嚴專注心口相應和。其余功能不如伽陀力。善男信女持念得利益

書此咒即絹紙貝多葉。寶網衣繒華鬘寶篋上。隨其所儀諸天龍神護。寶蓋覆頂古佛宴然坐

若一微塵墮咒于物上。風吹微塵落在眾生身。所得福報如似恒河數。彩畫頂像除卻阿鼻獄

沈箋檀木工巧跋折羅。寶杵執持杵像曼拏心。香華燈涂果蓏飲食奉。供養釋迦忿怒大神尊

香水和泥雕塑慈悲像。百種莊嚴美器安杵像。虔誠結印不動十萬遍。杵搖水涌那時方明證

杵像放光言語及神變。大覺慈尊左心化現出。靈瑞萬端心生大歡喜。果乘愿力再誦三十萬

神王靈感持誦得法語。設一盆器滿盛清凈水。誦我秘章晝夜不斷聲。水涌杵動光明神通證

行住坐臥心口常持誦。果熟三昧通達神交用。所行祠廟神祇皆拱奉。隨逐不舍不敢違尊命

四百四病及諸妖精怪。蠱毒陰崇害他眾生命。患人宿業多生冤債病。朱書秘咒永遠除瘥去

誦念咒師虔誠加持水。朱書方印四十二道秘。翦折疊封護帶于身上。捻為丸兒到口除百病

無人書寫寶印靈應符。香木雕就蘸砂印于紙。如前翦丸靈驗無有二。頂光化佛放大毫光起

首題過去現在及未來。諸佛同音宣說根本咒。成道涅槃無不宣此音。情界四生天龍六部誦

凈信男女專心稱秘音。欲求佛果世間諸事就。如來薩埵慈悲生大憫。放光動地顯大神變用

咒師夢中現其所求事。都攝先結一切咒王祖。古往帝王儲君并大臣。身心病疾持念無不應

都攝頓除水涌藥光出。服下痊瘥百病難生起。日月薄蝕風雨不依時。五星失度逼迫眾生苦

人災國兇歲儉逆賊起。君臣失措五路都攝錄。仰視虛空立期誦咒起。保國安寧永無災禍起

魏周唐武毀滅佛法僧。不聽出家修行明真性。驅逼僧尼還俗差役重。毀滅宗乘定入阿鼻輪

但誦寶玉結前都攝印。苾芻困苦轉與惡王所。彼自悔責懺悔心歸依。塔廟依然精舍伽藍起

金銀銅鐵香篆龍形像。甕缸水滿投像于水際。娑竭羅龍手印都攝錄。水涌像動空中鳴雷震

牟尼火化大權神王佛。三種名號及誦佛世尊。大澍甘雨遍灑閻浮地。久雨損物止雷得晴霽

象馬駝牛禽獸難調制。時行疾病但飲神咒水。蛇鼠惡蟲損他諸般物。水灑屋地自然他無跡

所有禁制一一說不盡。殷勤仔細請看正經去。超凡入圣皆是爾自心。不達真如枉去錯用心

夜叉惡鬼山精并地靈。水府巖穴樹石一切廟。魍魎邪魔久住人間反。侵犯家國都攝除遣了

金蠶蛇蠱骷髏金銀蝎。蜈蚣蝦蟆一切蠱神眾。飲食中下殺壞良人命。寶印云符佩帶無所損

狼心狗[狂-王+幸]人面畜生類。生年日月乳名達得知。朱書彼名腳心踏實地。大手都攝悔責頭面禮

心智頑鈍無所知分曉。欲求智慧都攝伽陀用。吞服咒印默與大辯才。總持多聞博雅多究竟

貧窮受苦誦念給孤富。長生不死戒定與菩提。惠施眾生后世大貴富。學習神丹紫磨黃金勝

分段身形變易常不壞。定入分段神通長自在。似鳥飛空往來無掛礙。頂上出火腳下出水海

變易無礙圣凡難測度。像前禁山誦念如前作。住居乏水穿鑿香甜水。眾生病證即時消散去

素無子息秘咒都攝錄。百病婦女鬼胎延年滯。祖宗見禍男女行孝義。鬼怪山魈咒印即平覆

染勞傳尸邪鬼夢交感。鼻口四肢巨富去采寶。若遭官訟囚禁便得免。臨敵交鋒逆賊自然息

求于佛地無不成就者。佛滅降伏天魔及闡提。一切世事種種無不遂。寶王密語放光如來說

常樂我凈系縛心猿意。所愿不果善逝皆虛說。真語實語如來無誑語。阿耨多羅三藐三菩提

伽陀靈驗諸佛菩薩說。聲聞天仙印符畫像設。宿昔大愿禪那精進力。梵志外道聰明如黑漆

寶杵神王如何敢自詵。頂上化佛宣說神咒語。忿怒騰身八臂所執物。普放無量百寶光明出

頂光化佛亦放大人相。合掌當坐口放無量光。互相照映散壞幻術災。消滅穢跡調伏螺髻鬼

三界諸天四王叨利等。六道修羅住世梵王眾。世主恭敬大眾跪膝禮。宣說神通圓滿密咒音

爾時神王頂光化佛說。大方廣大圓滿神通力。正遍知覺聽法天人眾。得凈法眼各獲三昧證

提攜螺髻先遣二部歸。前后圍繞同到涅槃所。化佛神王遍歷十方去。化佛說法利濟眾生主

大權神王宣諭四眾聽。適來我佛宣說神咒音。魔宮城塹盡倒不留存。臭氣遠蒸化成優缽果

根本智佛示現千百億。常住不滅佛住佛滅去。眾生祈禱立大誓愿持。坐處安養幻化法身軀

堅持苾芻坐住多寶塔。精嚴頓證釋迦牟尼尊。誓愿驅使奉承持咒人。獲六神通得大解脫門

神王說誓恐人生疑忌。惟愿如來照察真實際。為作證明破諸眾生疑。不懷疑怖再闡雷音起

爾時如來雖般涅槃寂。左心示現百寶光明出。十方諸佛放光灌金體。菩薩聲聞四眾生希奇

螺髻我慢臣左眷屬類。同聲贊嘆心中十分喜。道眼照徹達空真如理。塵沙佛國等覺妙覺地

頂光化佛熙怡微笑起。告示神王大眾聽宣語。根本智佛釋迦牟尼陀。失照降伏作業螺髻鬼

化佛宣說根本智佛滅。螺髻惡逆左心力士出。人天驚疑收攝魔天歸。代佛行事真如慈悲出

天魔拱手望著智佛禮。臣屬部眾緣熟當受記。在會清信各發菩提意。永無退轉堅固誓愿持

放光如來舒手摩螺頂。善哉善學舍邪歸正路。得蒙授記領悟真如性。改故重新勇猛精進力(螺髻王得蒙授記名曰清凈光明佛)

梵王得記同來善知識。六十億劫修諸菩薩位。廣于十方供養恒沙佛。累劫修行證入如來地

螺髻證得清凈光明佛。調御丈夫十號皆具足。佛壽二萬天人聽法音。廣宣流布應以雜類身

示現二乘聲聞緣覺侶。即現佛身一乘至理趣。胎卵濕化上至菩薩乘。蠢動含靈皆聽光明音

證得初果直至辟支位。遠行法云十地滿心住。成就無上佛果大菩提。正像末法佛壽二萬歲

光明如來入滅寂定已。次第授與一尊菩薩繼。今日所歸大臣眷屬類。次第所證光明如來體

其佛國土皆名無垢世。天龍八部四眾盡歸依。與今所宣清凈光明佛。并無差別同住無垢世

無垢世界菩薩二乘人。八部威靈四眾聽法音。光明如來同今化佛宣。大滿神咒四十二道圣

清凈如來緣畢涅槃已。三昧智火焚身收舍利。建立寶塔高至梵天所。天人四眾供養作福處

爾時螺髻與諸同來類。蒙化如來授與菩提記。歡喜勇銳即獲無量乘。一時之間大作佛事起

大權神王諦聽化佛說。心中踴躍歡喜贊嘆禮。告示清眾螺髻諸上人。宿業所感得大善利喜

神王再宣本師釋迦佛。示現入滅愍汝末法世。有情包識失了功德利。調伏螺髻有勞如來出

我今所頭身相現威儀。根本智佛左心化現出。大滿神咒頂光化佛宣。所作功德誦咒法儀式(本體神王結印儀式)

都攝寶印左右無名指。屈向掌中二指相靠[監-皿+豆]。中指左上右下捻同指頭。指直[監-皿+豆]大拇中節底

手印加咒世間所有事。惡人邪鬼皆向咒師禮。舍惡逆心尊命聽驅使。不敢違逆誓愿堅固力

禁山寶印右手無名曲。四指平直進退各七步。一咒一印左右上下顧。散其咒印自然惡心止

無雷寶印惡風雹雷震。暴雨霖久中指無名小。頭指直[監-皿+豆]大拇捻中節。左手印咒云散日光出

頓病寶印右手莊嚴啟。頭指中指屈向掌中里。三指并直五勞七傷無。一咒一印一百八遍奇

五路寶印左右無名指。曲向掌中八指皆直立。卒死生人散印于心上。高聲誦咒魂魄還殼體

惡入鬼神欲犯持咒主。出入不祥追補逃亡軀。晝夜賊盜牛馬豬羊類。飛禽走獸情識不舍去

神王示教眾會善知識。五大寶印信受奉行已。四枚正印四十二道秘。傳授末法展轉流通去

大權別化忿怒次王出。威儀進止與本元無異。本體神王寂然入定住。執物不動從此留像儀(本體神王化現次王忽然于虛空至)

次二神王乘空忽然至。手提貝多白?數丈余。魚膠礬粉諸般顏色聚。舉筆才動像嚴無二異

次二神王來繞金棺軀。啼哭作禮白言智佛知。螺髻殃害本佛歸真際。左心所化本體神王出

本體神王調伏螺髻歸。化我分身小王流末世。神通變化惟愿如來知。放光印證表記于凡世

次化神王圍繞神王禮。白言圣者大圣化我出。與眾施設以假存真實。愿王放光照察真實語

寂定如來毫光棺中出。本體神王百寶光明輝。寶光二道灌在化王頂。諸佛印證流傳于凡世(寂定如來放光本體神王放光灌化王頂)

化王即時右手引筆起。圣像端嚴三頭及八臂。九目閃爍執索都圓備。頂光如來合掌端嚴啟(次王晝八臂相儀寶印靈符)

左踏寶石右印蹺足立。八龍纏臂一切神變異。本體神王一一都無異。大眾瞻仰即時光明出

貝葉所畫宿命功德智。智印香木一寸八分刻。篆文深直分明細磨朱。印在素帛永遠無災滯

宿命智印印已吞服竟。即獲三昧分段證變易。凡夫幻體難證總持門。垢膩之行頓證凈妙心

宿命功能感得現世果。手足心中塔上如意寶。未成最上早獲智辯才。心眼靈明諸法自然成

第二隱蔽無見自在印。香木一寸七分刻之用。如是圈篆方法照前同。無為空寂堪擬如來論

三顯騰空自在無礙印。香木一寸五分如是空。髻中衣物遍體印咒文。周游塵中方省菩薩行

神氣交合自在密咒印。一寸二分深直文篆定。蘸朱印心人非人等敬。不能達空自省難比論

次王所畫四大寶印已。堪與眾會遠畫四十二。梵夾靈文貝多葉上成。一一分明不離梵字體

次化神王所畫符印訖。大眾悲喜次王合掌禮。啟白本體化我神王知。并及大眾聽我說端的

五濁惡世淫欲為根本。生熟二臟腹內作生理。發毛爪齒涕唾及膿血。筋骨髓腦盡是腥膻物

日月風持旋轉為晝夜。金木水火土居方隅重。羅睺計都月孛三宿動。四斗分界七星拱北斗

角亢為首二十八員將。盈虧變怪人間主禍福。天罡河魁紫氣照人美。一四天下帝釋為主宰

根本智佛所化大千界。百億日月五星列諸宿。主持方隅災福氣候等。眾生逆境皆是爾自修

末法善人須從惡黨類。促命短壽舍我慈門俗。闡提心發損害苾芻意。咒印緊切依然佛在世

大權忿怒告示化王知。善哉大悲汝能作此事。普滿眾生均沾大惠恩。大行愿力眾生得利益(本體神王贊嘆次王)

次二神王所作能事畢。寶印靈符對眾親付囑。螺髻極授梵夾靈文禮。爾成佛威本支神王力

慈善根力大眾賢圣力。諸佛菩薩加被威神力。累劫專心持誦廣流布。勿令末法眾生遭大苦

次王告示頂光如來說。大滿咒王手指結印起。五種寶印列宿四十二。各存神用禁制由汝意

本咒功能說之不可盡。精嚴加持詔示諸神異。水涌波動寶杵橫飛轉。像儀光出言語端的奉

夢中禪定親見釋迦尊。法報化身大權神王像。妙音撫須凡有所求禱。神交氣合五彩法物隱(次二神王隱)

次二化王放大光明出。本體神王光明從頂起。二王交灌融變化王隱。本體神王八寶依然舉

化王既隱力士神王說。適來所化忿怒明王出。畫我三頭八臂及按石。威儀進止寶印靈符秘(圓明無相)

釋迦智佛左心力士起。大權所化次王從空至。虛空法界無量諸如來。皆從毗盧遮那心印出

螺髻鞠恭合掌頭面體。多蒙提攜攝受歸正路。自前惡念今日盡斷除。悟自真如與佛同一體

化佛授記螺髻無疑慮。證果成就冷暖自得知。一行部眾同受菩提記。我佛慈悲魔屬得善利

力士告言螺髻菩薩聽。秘章流布直至不退地。聽法大眾右繞神王立。白言大圣今日方見跡

螺髻白言如來示寂滅。左化神王頂光如來出。我佛說咒力士談經義。守護流布不敢違佛敕

螺髻發愿如來印證知。末法眾生天魔外道欺。分身遍滿百億閻浮提。掃除妖精眾生無災滯

時大神王說是經咒已。八臂器仗頂光如來泯。紫金光聚漸漸近金軀。光明身相盡入如來體

明空寂樂妙有真空虛。迦葉離佛雞足山中住。觀行顛倒徒弟晨朝議。必是如來早晚入滅去(系縛歸空寂示現舍利)

付?千疋纏里善逝體。金棺銀槨自然空中起。拘尸羅城四門都游履。頭陀執薪三昧火自起

八萬四千分身真舍利。俵散情界寶塔從此起。天上龍宮先分二停去。彌勒出世迦葉焚身體

信受奉行依經流通頌。諸佛慈愍赦我差錯過。誓愿四生同證唯心座。真實無語八識蓮宮理

多生障翳方逢良藥餌。今生慶幸省得無消息。昧覺群生自省求出離。根本圓明那里常自在

念佛功德利濟法界內。情器二處十方無窮類。耳聞佛聲頓絕三惡趣。各請承當元來本是爾

密跡力士大權神王經偈頌(終)