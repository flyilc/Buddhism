　　No. 280 [Nos. 278(3, 5), 279(7, 9)]

　　佛說兜沙經一卷

　　　　后漢月氏三藏支婁迦讖譯


一切諸佛威神恩。諸過去當來今現在亦爾。佛在摩竭提國時。法清凈處。其處號曰在所問清凈。始作佛時。光景甚明。自然金剛蓮華。周匝甚大。自然師子座。諸佛過去時。亦悉于上坐。儀法等無有異。極相法中。出生極過度已。諸佛身體行。悉等具足。明無所復掛礙。不可計佛處。不可計法處。不可計諸大十方人民處。不可計佛剎處。過去當來今現在佛等所出生也。諸菩薩等。各各從異國土來都大會。其數如十佛剎塵。一塵為一菩薩。如是為限。諸菩薩賜一生補處。皆入十方人民典安隱。皆入法處。皆入十方諸剎土。皆入十方泥洹慧。皆入十方所作世間人宿命。皆入稍稍增深菩薩。皆入諸慧法中。皆入內外法中。皆入不動不搖法中。皆入過去當來今現在法中。諸菩薩輩。議如是。佛愛我曹等輩。諸菩薩等所念。示現我等。諸佛剎。如佛所行。居處阿。彼聞所有。現我等諸佛剎清凈。現我等如佛法清凈。佛所說法。悉皆使我曹見矣。現我等佛剎成敗時。使我曹悉見矣。現我曹等諸佛起出時。現我等佛剎所有善惡。佛所有悉示我。示現我曹十方諸有剎土。現我等諸不可計佛所說。現我等菩薩十法住。現我等菩薩十法所行。現我等菩薩十法悔。過經。現我等菩薩十道地。現我等菩薩十鎮。現我等菩薩十居處所愿。現我菩薩十黠。現我菩薩十三昧。現我菩薩十飛法。現我菩薩十印。現我菩薩悉飛來時。現我佛名無有盡。時佛使我皆護世間人民。十方佛諸有剎土。悉清凈無瑕穢。現我佛諸所知有無有也。現我諸惡根本。悉使清凈。諸法悉為我說。諸所疑難。皆為解之。悉為解狐疑。皆過度矣。諸所有欲斷之。現我佛所止處。現我佛諸法所部界。現我佛威神。現我佛所行。現我佛筋力。現我佛四事不護。現我佛三昧所入處。現我佛所變化在所為。現我佛無有過勝者。現我佛所有尊號。無有能及逮者。現我佛所根。現我佛飛。現我佛光明。現我佛智慧。現我佛四事無所畏。佛悉知諸菩薩心所念。佛悉現光明威神

東方極遠不可計佛剎有佛。佛名阿逝墮。其剎名訖連桓。文殊師利菩薩。從是剎來。與諸菩薩俱。數如十方剎塵。皆前為佛作禮。各各于自然師子座交路帳中坐

南方極遠不可計佛剎有佛。佛名阿泥羅墮羅。其剎名樓耆洹。佛陀師利菩薩。從是剎來。與諸菩薩俱。其數如十佛剎塵。皆前為佛作禮。各各于自然師子座交路帳中坐西方極遠不可計佛剎有佛。佛名阿斯墮陀。其剎名波頭洹。羅鄰師利菩薩。從是剎來。與諸菩薩俱。其數如十佛剎塵。皆前為佛作禮。各各于自然師子座交路帳中坐北方極遠。不可計佛剎有佛。佛名阿阇墮。其剎名占倍洹。檀那師利菩薩。從是剎來。與諸菩薩俱。其數如十佛剎塵。皆前為佛作禮。各各于自然師子座交路帳中坐

東北方極遠。不可計佛剎有佛。佛名阿輸那墮國陀。其剎名優彼洹。群那師利菩薩。從是剎來。與諸菩薩俱。其數如十佛剎塵。皆前為佛作禮。各各于自然師子座交路帳中坐東南方極遠。不可計佛剎有佛。佛名阿旃陀墮陀。其剎名犍阇洹。那涅羅師利菩薩。從是剎來。與諸菩薩俱。其數如十佛剎塵。皆前為佛作禮。各各于自然師子座交路帳中坐西南方極遠。不可計佛剎有佛。佛名郁沈墮大。其剎名羅憐洹。惟闇師利菩薩。從是剎來。與諸菩薩俱。其數如十佛剎塵。皆前為佛作禮。各各于自然師子座交路帳中坐西北方極遠。不可計佛剎有佛。佛名阿波羅墮。其剎名活逸洹。曇摩師利菩薩。從是剎來。與諸菩薩俱。其數如十佛剎塵。皆前為佛作禮。各各于自然師子座交路帳中坐下方極遠。不可計佛剎有佛。佛名楓摩墮羅。其剎名潘利洹。惹那師利菩薩。從是剎來。與諸菩薩俱。其數如十佛剎塵。皆前為佛作禮。各各于自然師子座交路帳中坐

上方極遠。不可計佛剎有佛。佛名墮色。其剎名儨提拾洹。那軷陀師利菩薩。從是剎來。與諸菩薩俱。其數如十佛剎塵。皆前為佛作禮。各各于自然師子座交路帳中坐文殊師利菩薩。持佛威神。悉遍視諸菩薩。皆遍以便舉慧言。諸菩薩大眾會。何甚快耶。不可復計諸佛剎。佛所居處。諸所處。諸所被服佛法。佛說法。佛剎威神。佛所行。佛筋力。佛剎善惡。不可計佛法。何因耶。十方諸佛剎土。所說道。所度脫十方人諸法甚深無極。如虛空。了無所掛礙。何因耶。是蔡呵只剎土四面種種人。各各異身體。各各異名。各各異色。各各有長短。各各有壽命。各各有形類。各各有思想。各各有念。各各異有聲。各各有聞佛聲。何因是國土。名波迦私提。四面中有呼佛名曰勝達。中有呼世世慢陀。中有呼夷阿那坭提。中有呼釋迦文尼。中有呼鼓師薩沈。中有呼墮樓延。中有呼俱[言*賈]滑提。中有呼摩呵沙門。中有呼晨那愁樓提。中有呼質多愁樓提等。為四面如是輩。各各呼釋迦文佛名。合為萬字。如是十方極過去不可復計諸佛剎。都人民種種各異語。共呼釋迦文佛。名佛字。一一佛剎。凡各十億萬字。釋迦文佛。從本未造學道已來。諸所教授弟子等輩時人。如是。佛放光明。先從足下出。照一佛界中。極明現十億閻浮利天南。十億大海。十億須彌山。十億遮加和山。十億弗于逮天東。十億俱耶匿天西。十億郁單曰天北。十億照頭摩羅天。十億忉利天。十億鹽天。十億兜術天。十億泥摩羅提羅鄰優天。十億波羅蜜和耶拔致天。十億梵天。十億梵迦夷天。十億梵弗還天。十億梵迦產天。十億摩訶梵天。十億廅天。十億波梨陀天。十億廅波摩那天。十億阿會亙羞天。十億波栗羞訶天。十億阿波摩羞天。十億羞訖天。十億權呵天。十億波栗推呵天。十億阿波墮訶天。十億惟于潘天。十億阿惟潘天。十億阿陀波天。十億須[無/足](音武)天。十億呵迦膩吒天。十億阿惟先惟先尼[卄/呵]

如是等。各各照見諸天上人所止處。敢是佛界中。悉皆照明。釋迦文佛。都所典主。十方國一一方。各有一億小國土。皆有一大海一須彌山。上至三十三天。一小國土。如是所部。凡有十億小國土。合為一佛剎名為蔡呵只。佛分身。悉遍至十億小國土。一一小國土。皆有一佛。凡有十億佛。皆與諸菩薩。共坐十億小國土。諸天人民。皆悉見佛。諸菩薩諸天人民。皆持佛威神。相視如迎。相見


　文殊師利菩薩　　復有文殊師利菩薩
　羅鄰師利菩薩　　檀那師利菩薩
　群那師利菩薩　　佛陀師利菩薩
　涅羅師利菩薩　　惟阇師利菩薩
　惹那師利菩薩　　軷陀師利菩薩
　曇摩師利菩薩　

如是等菩薩。其所止佛剎。剎極快好。其剎皆各各自有名


　阿栴墮還佛　　阿泥羅墮還佛
　阿阇陀墮還佛　　阿樓那墮還佛
　阿栴陀墮還佛　　郁沈墮還佛
　伊豆羅墮還佛　　梵摩墮還佛
　惟夷羅還佛　佛說兜沙經