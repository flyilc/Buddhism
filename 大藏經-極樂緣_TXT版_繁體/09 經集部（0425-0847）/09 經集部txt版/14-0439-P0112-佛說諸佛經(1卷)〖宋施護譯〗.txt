　　No. 439

佛說諸佛經

　　　　西天譯經三藏朝散大夫試鴻臚卿傳法大師臣施護奉　詔譯


如是我聞。一時佛在王舍城鷲峰山中。時尊者大目干連。食時欲至。著衣持缽。將詣王城。忽作是念。我于今日。先往色究竟天。問少因緣。卻來乞食。于是尊者大目干連。入三摩地等引。譬如力士屈伸臂頃。到色究竟天。既至彼已。與天相見。以種種軟語。互相問訊。時尊者大目干連。乃問天言。經于何時。有佛世尊。出現于世。證無上菩提。于是有百色究竟天主。同聲答言。滿百千劫。有佛出世。證無上菩提。爾時尊者大目干連。聞已信受。即入三摩地。譬如力士屈伸臂頃。從色究竟天。還到王城。即如常日。次第乞食。食畢澡漱收衣缽已。往詣佛所。即以頭面禮佛雙足。修敬畢已。在一面坐。合掌瞻仰。而白佛言。世尊。我于今日食時欲至入三摩地。往色究竟天。問彼天人。經于何時。有佛出世。證無上菩提。彼百天主。同聲告我。滿百千劫。有佛出世。證無上菩提。世尊。我雖信受。是事云何。唯愿世尊。為我開說

爾時世尊。告大目干連。汝今諦聽。當為汝說。大目干連。彼色究竟天主。知見甚少。乃謂汝言。滿百千劫。有佛出世證無上菩提。此非正言。未可深信。大目干連。我念往昔。最初值遇六十俱胝諸佛如來。出現于世。而彼諸佛。住世利生。或久或近。各各隨緣。次第入滅。如是相繼。復有八十俱胝佛。出現于世。同名妙華。我于如是一一佛前。發大誓愿。及持梵行。于此佛后。復有五百佛。出現于世。同名正梵。于此佛后。復有八百佛。出現于世同名燃燈。于此佛后。復有一萬五千佛。同名昝么沒。出現于世。于此佛后。復有一千佛。出現于世。名號族姓。各各不同。我于如是佛前。復發誓愿。修持梵行。于此佛后。復有六千佛。出現于世。同名蘇缽啰多波。于此佛后。復有九萬佛。出現于世。同名妙迦葉。于此佛后。復有一千佛出現于世。同名為日。于此佛后。復有一千佛。出現于世。同名染沒[亭*夜]野。于此佛后。復有八萬佛。出現于世。同名曀羅嚩帝。于此佛后。復有七萬佛。出現于世。同名帝釋。于此佛后。復有一佛。名德。出現于世。我于此佛。與諸聲聞弟子。同發誓愿。恭敬供養。經于多歲。于此佛后。復有八十俱胝那由他辟支佛。出現于世。大目干連。彼辟支佛。在于我前。發大誓愿。及有轉輪圣王。名曰遍照亦于我前。先得值遇四十同名無能勝佛。大目干連。我于德佛滅后。值遇一佛。亦名無能勝。于此佛世。我為轉輪圣王。名為百號。與無能勝佛聲聞弟子。同發誓愿。恭敬供養。經歷多年。佛入滅后。我以七寶。建塔供養舍利。如是修行。經無量時。大目干連。我于是時。得證菩提

復次大目干連。彼色究竟天。少知少見。無能勝佛滅度之后。復有一佛。出現于世。名曰持世。后復有佛。出現于世。名曰持地。后復有佛。名大能仁。出現于世。后復有佛。名曰妙現。出興于世。后復有佛。名曰師子。出現于世。后復有佛。名最上希有。出現于世。后復有佛。名斷一切憂。出現于世。后復有佛。名一切義成就。出現于世。后復有佛。名曰得勝。出現于世。后復有佛。名曰寶光。出現于世。后復有佛。名曰意稱。出現于世。后復有佛。名烏波底室啰。出現于世。后復有佛。名底室嚕。出現于世。后復有佛。名曰圓光。出現于世。后復有佛。名為月光。出現于世。后復有佛。名曰天光。出現于世。后復有佛。名阿提部。出現于世。后復有佛。名阿提野輸。出現于世。后復有佛。名無滅通。出現于世。后復有佛。名曰最勝。出現于世。后復有佛。名底室嚕多嚕。出現于世。后復有佛。名曰上華。出現于世。后復有佛。名阿哩瑟吒出現于世。后復有佛。名阿提部。出現于世。后復有佛。名曰燃燈。出現于世。后復有佛。名曰降冤。出現于世。后復有佛。名曰金曜。出現于世。后復有佛。名曰金光。出現于世。后復有佛。名曰寶眼。出現于世。后復有佛。名蓮華眼。出現于世。后復有佛。名最上蓮華。出現于世。后復有佛。名大蓮華。出現于世。后復有佛。名曰蓮華。出現于世。后復有佛。名毗婆尸。出現于世。后復有佛。名曰尸棄。出現于世。后復有佛。名毗舍浮。出現于世。后復有佛。名拘留孫。出現于世。后復有佛。名俱那舍牟尼。出現于世。后復有佛。名曰迦葉。出現于世。今我釋迦牟尼。出現于世。大目干連。我先發誓愿。于如是等諸佛。以七寶華。而散供養已。然后方成正等正覺。大目干連。彼一一佛。從初發心。乃至成等正覺。皆是經歷無數之劫。我從發心。至今成佛。劫數甚多。不可算計。彼色究竟天。少知少見。汝勿生疑

爾時世尊。說是經已。大目干連。疑心即除。歡喜踴躍。禮佛而退佛說諸佛經