　　No. 689 [No. 688]

甚希有經

　　　　大唐三藏法師玄奘奉　詔譯


如是我聞。一時薄伽梵在王舍城住鷲峰山。與大苾芻眾千二百五十人俱。及無量菩薩諸天人等。爾時尊者阿難。于日初分為乞食故。著衣持缽入王舍城次第行乞。遙見一所有大層閣。營構初成嚴麗綺飾甚可愛樂。既見是已內自思惟。若有諸善男子或善女人。能造如是高廣層閣。嚴麗綺飾甚可愛樂。奉施四方大德僧眾。復有諸善男子或善女人。于諸如來般涅槃后起窣堵波。其量下如阿摩洛果。以佛馱都如芥子許安置其中。樹以表剎量如大針。上安相輪如小棗葉。或造佛像下如穬麥。如是二種所生福聚何者為多。爾時尊者阿難。即作是念。于王舍城次第乞已出還本處。飯食訖收衣缽洗足已。于食后時往如來所。到已頂禮世尊雙足。卻住一面白佛言。世尊。惟我向者于日初分。為乞食故著衣持缽。入王舍城次第行乞。遙見一所有大層閣。營構初成嚴麗綺飾甚可愛樂。既見是已內自思惟。若有諸善男子或善女人。能造如是高廣層閣。嚴麗綺飾甚可愛樂。奉施四方大德僧眾。復有諸善男子或善女人。于諸如來般涅槃后起窣堵波。其量下如阿摩洛果。以佛馱都如芥子許安置其中。樹以表剎量如大針。上安相輪如小棗葉。或造佛像下如穬麥。如是二種所生福聚何者為多。故我今者請問世尊。惟愿如來哀愍為說

爾時世尊以妙梵音告阿難曰。善哉善哉。汝今為欲利益安樂無量眾生。哀愍世間諸天人等。令得大義利益安樂。請問如來如是大義。汝今諦聽極善思惟。吾當為汝分別解說。阿難白佛。唯然世尊。愿樂欲聞

爾時世尊告阿難曰。即于此方南贍部洲。縱廣周匝七千踰繕那。北闊南狹。形如車箱。人面亦爾。假使于中合為一段。或甘蔗林或蘆葦林或竹林等。或復稻田胡麻田等。側塞充滿無有間隙。如是假使遍贍部洲。或預流果或一來果或不還果或阿羅漢或諸獨覺。側塞充滿亦無間隙如甘蔗等。若有一家于彼圣眾盡形恭敬承事供養。奉施上妙衣服飲食臥具醫藥及諸資緣。于彼一一般涅槃后。如法焚身收其遺骨。起窣堵波高廣嚴飾。涂香末香熏香花鬘。上妙幡蓋寶幢音樂。燈炬光明贊嘆供養。汝意云何。由是因緣彼所生福寧為多不。阿難白佛。甚多世尊甚多善逝。爾時世尊。復告阿難。且置此方南贍部洲。于此東方毗提訶洲。縱廣周匝八千踰繕那。形如半月人面亦爾。假使于中合為一段。成甘蔗林或蘆葦林或竹林等。或復稻田胡麻田等。側塞充滿無有間隙。如是假使遍彼東方毗提訶洲。成預流果或一來果或不還果或阿羅漢或諸獨覺。側塞充滿亦無間隙如甘蔗等。若有一家于彼圣眾盡形恭敬承事供養。奉施上妙衣服飲食臥具醫藥及諸資緣。于彼一一般涅槃后。如法焚身收其遺骨。起窣堵波高廣嚴飾。涂香末香熏香花鬘。上妙幡蓋寶幢音樂。燈炬光明贊嘆供養。汝意云何。由是因緣彼所生福寧為多不。阿難白佛。甚多世尊。甚多善逝

爾時世尊復告阿難。且置東方毗提訶洲。于此西方瞿陀尼洲。縱廣周匝九千踰繕那。形如日輪人面亦爾。假使于中合成一段。或甘蔗林或蘆葦林或竹林等。或復稻田胡麻田等。側塞充滿無有間隙。如是假使遍彼西方瞿陀尼洲。或預流果或一來果或不還果或阿羅漢或諸獨覺。側塞充滿亦無間隙如甘蔗等。若有一家于彼圣眾盡形恭敬承事供養。奉施上妙衣服飲食臥具醫藥及諸資緣。于彼一一般涅槃后。如法焚身收其遺骨。起窣堵波高廣嚴飾。涂香末香薰香花鬘。上妙幡蓋寶幢音樂。燈炬光明贊嘆供養。汝意云何。由是因緣彼所生福寧為多不。阿難白佛。甚多世尊。甚多善逝

爾時世尊復告阿難。且置西方瞿陀尼洲。于此北方大俱盧洲。縱廣周匝十千踰繕那。地形四方人面亦爾。假使于中合成一段。或甘蔗林或蘆葦林或竹林等。或復稻田胡麻田等。側塞充滿無有間隙。如是假使遍彼北方大俱盧洲。或預流果或一來果或不還果或阿羅漢或諸獨覺。側塞充滿亦無間隙如甘蔗等。若有一家于彼圣眾盡形恭敬承事供養。奉施上妙衣服飲食臥具醫藥及諸資緣。于彼一一般涅槃后。如法焚身收其遺骨。起窣堵波高廣嚴飾。涂香末香薰香花鬘。上妙幡蓋寶幢音樂。燈炬光明贊嘆供養。汝意云何。由是因緣彼所生福寧為多不。阿難白佛。甚多世尊。甚多善逝

爾時世尊復告阿難。且置北方大俱盧洲。天主帝釋有大層臺。其臺依止八萬四千眾妙寶柱。一一寶柱。籠以種種天青琉璃妙寶珠網。布以金砂灑以香水。此臺周匝八萬四千妙寶窗牖。一一窗牖。垂以種種天青琉璃妙寶珠簾。布以金砂灑以香水。此臺復有八萬四千眾妙寶敵。一一寶敵覆以種種天青琉璃妙法珠網。布以金砂灑以香水。假使若有諸善男子或善女人。造妙層閣高廣嚴麗。似天帝釋妙寶層臺。奉施四方大德僧眾。汝意云何。是善男子或善女人。由此因緣彼所生福寧為多不。阿難白佛。甚多世尊。甚多善逝

爾時世尊告阿難曰。且置四洲及天帝釋大寶層臺。假使若有諸善男子或善女人。能造百千俱胝層閣。高廣嚴麗皆如帝釋妙寶層臺。奉施四方大德僧眾。復有諸善男子或善女人。于諸如來般涅槃后起窣堵波。其量下如阿摩洛果。以佛馱都如芥子許安置其中。樹以表剎量如大針。上安相輪如小棗葉。或造佛像下如穬麥。以前福聚比此福聚。于百分中不及其一。于千分中亦不及一。于百千分數分算分計分喻分乃至鄔波尼殺曇分亦不及一。何以故。阿難。如前福聚其量雖多然不及者。為諸如來于三大劫阿僧仚耶。修集無量勝戒定慧。及以解脫解脫知見皆圓滿故。如來無量慈悲喜舍。十方六趣教化神通皆圓滿故。如來無量布施持戒忍辱精進靜慮智慧。及余功德皆圓滿故。以是當知。造佛形像及窣堵波。所獲福聚不可思議不可比喻

爾時世尊告阿難曰。汝當敬受如是法門。阿難白佛。我已敬受。未審如是所說法門。其名何等我當奉持。佛告阿難。今此法門名甚希有。能令眾生種植一切圓凈白法。以是名字汝當奉持。阿難當知。我自昔來數數曾為天龍藥叉廣說。乃至人非人等宣說開示如是法門。何以故。世尊欲令如是種類諸眾生等。于如來所無倒恭敬種諸善根。長夜獲得利益安樂。速成無上佛菩提故

時薄伽梵說是經已。尊者阿難。大苾芻眾無量菩薩及諸天人阿素洛等。聞佛所說皆大歡喜。信受奉行甚希有經