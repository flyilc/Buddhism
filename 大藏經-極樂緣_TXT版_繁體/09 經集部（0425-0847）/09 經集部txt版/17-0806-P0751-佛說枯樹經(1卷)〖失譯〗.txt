　　No. 806

佛說枯樹經一卷

僧伽尼城北。迦葉佛時偷婆。陷在下方金剛際。佛從天上為母說法。還于此城下。阿難問佛。佛從天下以何為幟。佛言。今當現證。即申手下方。執迦葉佛偷婆出。此偷婆以雜色玉石作偷婆。名僧伽尸。迦葉佛父。名說立婆留言慈造。高三百肘方三里半。本真七寶合。故有七種色。現城即以此偷婆為稱也。迦葉阿難等。所以于此地集經者。有二事不得涅槃處出。一者不在人中。二者天人四輩來者。皆當悲感心亂。不靖聽故也。集訖。諸王于其處。造僧伽藍名諸王寺。在偷婆北。后群茶王。慊偷婆當城門。王欲壞之。敕城內嚴銚[金*斫]明。當除之。夜半偷婆便移。從城上過音聲振國。去城南二十里。在林樹間止。所勸王破寺臣者。即誅五族。王睹變知。改為清信士。自移來可四十年許。諸王寺朽壞。后有橫王出更修飾之。今日現在佛說枯樹經