　　No. 516 [Nos. 514, 515]

佛說勝軍王所問經

　　　　西天譯經三藏朝奉大夫試鴻臚卿傳法大師臣施護奉　詔譯


如是我聞。一時佛在舍衛國祇樹給孤獨園。與大苾芻眾千二百五十人俱。是時有憍薩羅國勝軍大王。其王尊貴有大威德富饒自在。所居國土境界廣遠。為一切人所共尊敬。其王福德久于佛法生大信重。是時大王即乘寶車。與諸臣從及無數百千婆羅門長者等而共圍繞。以諸音樂而導其前。出舍衛國詣祇樹給孤獨園佛世尊所。恭敬供養聽受正法。爾時為人民主。常以正法而行治化。于諸非法舍而不行。何以故。大王當知。若王及臣棄背正法行非法者。于現世中人所輕謗。乃至身壞命終不生勝處。若王及臣舍離非法行正法者。于現世中人所稱贊。乃至身壞命終。生天界中受勝果報。富樂自在天人受敬。大王。譬如世人生育一子。父母憐愛猶如珍寶。多設方便常令快樂。其子長大亦生孝敬。王心慈愛亦復如是。一切人民皆如一子。王所愛念猶如父母。常以四法而為攝化。所謂布施愛語利行同事常行如是四種法故。一切人民皆悉歸伏。王以慈心觀諸人民既如子想。彼一切人亦復于王如其父母。又如有人于其夢中見種種事。所謂江河泉池園林花果。街巷道陌處處莊嚴。清凈適悅人所愛樂。如是等事。既夢覺已都無所有。諸世間法亦復如是。皆悉如夢竟無其實。如汝大王為人中主受三種樂。所謂富樂欲樂自在樂。統大國城多諸所有。象馬車乘金銀珍寶庫藏諸物。乃至后妃眷屬諸臣仆等其數甚多。富貴熾盛而無等比。如是富貴雖多所有不以為勝。何以故。為顛倒法勞役其心增諸煩惱。大王當知。此等皆是無常滅法。是不堅牢而不究竟。如水聚沫而無其實。是故大王。于如是事如實了知。于世間法常所覺了。離諸煩惱修出世行。又世間法如一大樹。沃潤其根即生枝葉。枝葉繁茂即能開華。開華非久乃結果實。果實成熟色香美妙人皆愛樂。其樹忽為大火所焚。四面俱熾紅焰光明映蔽日月。四方上下都一大光。其可愛樹悉無所有唯火光現。而彼火光非久。即為大雨所滅。云雷掣電交映而出。是時火聚悉無所有。唯彼大雨連霔不息。其雨非久亦復停止。大王當知。如前所說諸世間法亦復如是。剎那壞滅竟無其實。如王所統。雖復廣大積諸所有。剎那壞其義亦然。是故大王。于無常法莫生常住想。于有盡法莫作無盡想。念念思惟無常來侵。舍世間法離諸所著。修出世行增益善根。大王。又如四方有四大山從空而來。彼山高廣一一堅牢墮于閻浮。而此地中所有一切草木叢林。皆悉摧滅而無有余。彼有力者不能為救。大王。此諸世間有四大怖。而來逼迫亦復如是。一切眾生無所逃避。有大力者不能為救。四怖者何。一者邪行怖。二者老怖。三者病怖。四者死怖。大王。邪行若生壞滅正行。老怖若來壞少年相。病怖若來壞安樂法。死怖若來壞滅壽命。大王。又如師子為獸中王。若入獸群取一獸食。彼所取獸何能逃避。入師子腹滅無有余。大王。無常大力于諸眾生亦復如是。大王。諸世間人將趣命終。先染病苦如中毒箭氣力劣弱。筋骨肢節皆悉疼痛皮肉干枯。手足戰動穢惡流溢。眼耳鼻舌身等諸根不能發識。諸境不現。唯見自造不善業境現在其前生大怖畏。無所依怙誰為救者。父母眷屬徒共圍繞。名醫良藥不能為療。上味飲食不能食啖。于念念中起無常怖。彼出入息漸漸微細。如是病怖方始起心念作善業。微出其聲告父母言。我今大怖惡境現前壽命將斷。父母為我作諸利益。施佛及僧愿垂救護。如是言已。于剎那間其命即斷。此處既謝他處復生。隨自作業受諸果報。大王當知。世間眾生若善不善若勝若劣。從自因生果無所失。作善業者是所歸趣是所依怙。臨命終時不生怖畏。此處緣謝生于他處受勝果報。是故大王。汝今應當舍世間法離諸染著。修出世行趣善法門。于念念中作無常想。若如是者于善法中乃名精進

復次大王。如世間人入大火聚。須以方便即能息滅。處熱惱中須假清凈而方醒寤。受饑渴時假以飲食方能救濟。染病苦時假以良藥即能除愈。于危難中得有力者諸善知識乃脫諸難。受貧困時得大財寶方能拯濟。入戰陣時須被勇猛堅固鎧甲方得戰勝。于一切處無依無怙孤獨苦惱。得其親友方為依止。大王。出世善法亦復如是。于諸世間同彼上說。飲食良藥親友等類。能為依止能為救護。大王。若人不修出世善法都無所托。臨命終時自生怖畏誰為救者。舍此報已自受其苦誰為拯拔。以是事故我如實說。大王。速疾于世間法舍諸常見作無常想。舍堅執見作破壞想。如水聚沫而無其實。當念修行出世善法。自所作已轉勸他人。如是乃得于善法中名為精進。大王。當觀自身。無有少樂可得。雖復具有種種上味精妙飲食而為資養。未曾一時有饑渴失。如是暫能資持命根。彼壽報盡即時散壞歸無常法。大王。復觀自身。雖有種種上妙寶衣眾莊嚴具。乃至種種庫藏諸物無所乏少。象馬車步四兵具足。其數甚多無與等者。彼壽報盡悉歸無常

復次大王。如世間人有大財富。于日日中潔凈澡浴香油涂身。復以諸妙上服莊嚴。眾妙華鬘及彼真珠纓絡。耳珰環釧如是等物。而莊嚴已處于寶座。富貴自在威德特尊。與諸眷屬而共圍繞。奏百千種殊妙音樂。妙寶樓閣處處。皆爇旃檀沉水等諸妙香。生滅相續輪轉無有窮盡。皆是無明為因生故。由此即有貪等諸法。若滅無明貪等不生。貪等既滅正行得起離諸過失。此即名為出世間法

復次大王。世間一切所緣境界。若得若失。若決定不決定。若可愛不可愛。貪心生起無所厭足是為大失。若于圣道出世間法。愛樂希求無厭足者。乃為正行是大利益。爾時世尊。說加陀曰

　大王今當知　　彼死法極惡
　能斷人壽命　　及破壞諸蘊
　斯為大怖畏　　世皆非愛樂
　彼死法若來　　普遍于一切
　虛空并大海　　深穴與高山
　大地及諸方　　無處可逃避
　唯諸有智者　　安住真實法
　即堅固無動　　一切不能壞
　壽報未盡時　　當發大精進
　廣修眾善因　　勤行諸梵行
　由善根力故　　得至涅槃界
　至涅槃界已　　能遠離死怖　

爾時憍薩羅國勝軍大王。聞佛世尊以諸方便善巧譬喻說妙法已。歡喜踴躍恭敬贊嘆。頂禮佛足回復王宮。佛說此經已。諸大苾芻眾聞佛所說。皆大歡喜信受奉行佛說勝軍王所問經



大王既出城已漸向祇園。其王即時遠見世尊。于一樹下安詳而坐。諸苾芻眾而共圍繞。時王見已生大歡喜。深信尊重下車去蓋。合掌曲躬遙伸贊嘆。佛身廣大猶若金山。佛身端嚴殊妙無比。有大光明如百千日。吉祥熾盛猶大火聚。諸根調寂住奢摩他。眾德莊嚴具波羅蜜。三十二相八十種好。圓滿具足。為人中龍人中師子。人中大仙人中勝者。于世間中如寶山現。是時大王既贊嘆已。徒步而進到佛所已。頭面著地禮世尊足。持以寶冠寶蓋寶劍寶珠寶莊革屣。如是等物奉上世尊作如是言。惟愿世尊。受我所施。是時世尊即為納受。其王即復禮世尊足。退住一面合掌恭敬。而白佛言。世尊。愿佛慈悲為說法要。使我長夜得大利樂。爾時世尊而贊王言。善哉善哉。大王。汝于如來深信尊重。于佛正法愛樂趣求純善相應是大賢者。如汝所言樂聞法要。汝當諦聽如善作意。記念修習為汝宣說佛言。大王。汝統大國

常有百千內外親族恭敬贊嘆。雖復如是富貴自在。壽報盡時即生苦惱。一切眷屬徒共圍繞悲惱啼泣。當于爾時一切所有不能守護。既命盡已內外親屬。所共圍繞至尸陀林。所有遺體各各離散。皮肉筋骨分其異處。有諸蟲鳥而來[口*(一/巾)]食。彼食盡已此虛妄身悉無所有。大王。以是緣故諦觀世間。如水聚沫有何堅實。以是無常不究竟法。起常想者是為顛倒。諸有漏法念念壞滅。我觀是事深可悲愍。是故大王。當須速舍諸世間法。常念修行出世間法。何以故。大王當知。彼生滅法皆由無明為因緣故。所謂無明緣行行緣識識緣名色名色緣六處六處緣觸觸緣受受緣愛愛緣取取緣有有緣生生緣老死憂悲苦惱。如是即一大苦蘊集。若無明滅即行滅行滅即識滅識滅即名色滅名色滅即六處滅六處滅即觸滅觸滅即受滅受滅即愛滅愛滅即取滅取滅即有滅有滅即生滅生滅即老死憂悲苦惱滅。如是即一大苦蘊滅。是故