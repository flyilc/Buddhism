佛說樹提伽經

　　　　劉宋天竺三藏求那跋陀羅譯


佛言。有一長者。名為樹提伽。倉庫盈溢金銀具足。奴婢成行無所乏少。有一白?手巾掛著池邊。遇天風起吹王殿前。王即大會群臣坐共參論。羅列卜問怪其所以。諸臣皆言國欲將興天賜白?。唯樹提伽默然不言。王語樹提伽諸臣皆喜卿亦無言。樹提伽答言。不敢欺王。是臣之家拭涕之巾掛著池邊。遇天風起吹王殿前。以是之故默然不言。卻后數日有九色之華。大如車輪。遇天風起吹王殿前王大會群臣。坐共參論。羅列卜問怪其所以。諸臣皆言。國欲將興天賜金華。樹提伽默然不言。王語樹提伽。諸臣皆喜卿亦無言。提伽答言。不敢欺王。是臣之家后園之中萎落之華。遇天風起吹王殿前。以是之故默然不言。王語樹提伽。卿家乃爾。命卿約敕家中廣作調度。朕須還歸將領二十萬眾到卿家看。提伽答言。愿王共臣相隨。臣家自然床褥不須人敷。自然飲食不須人作。自然擎來不須呼喚。自然擎去不須反顧。王將領二十萬眾到樹提伽南門直入。合中有一童子。顏容端正肉色豐悅甚復可愛。王語樹提伽。是卿家兒郎以不。答言。臣不敢欺王。是臣之家守合之奴。小復前進至內合。有一童女。顏容端正肉色豐悅甚復可愛。王語樹提伽。卿家女婦以不。答言。臣不敢欺王。是臣之家守合之婢。小復前進至樹提伽堂前。白銀為壁水精為地。王見謂呼水流疑不得前。樹提伽即導王前以入。將王企金床踞玉機。樹提伽婦一百二十重金銀幃帳里出。為王設拜眼中淚出。王語樹提伽。卿婦為我設拜。有何不[怡-臺+(電-雨+大)]眼中淚出。答言。臣不敢欺王。聞王煙氣。以是之故眼中淚出。王言。庶民然脂。諸侯然蠟。天子然漆。亦無煙氣。何得淚出。樹提伽言。臣不敢欺王。臣家有一明月神珠掛著殿堂。無晝無夜不須火光。王是煙中之王。是故聞氣耳。樹提伽堂前有一十二重高樓。將王上視。東望西視。南望北瞻。黯黯惱惱已經一月。大臣白王。國計事大事。須還歸料理人民。王謂須臾小復可忍。樹提伽復將王后園之中看流泉浴池。各皆可美甚復可愛。黯黯惱惱已經一月。大臣白王。國計事大事。須還歸料理人民。王謂呼須臾小復可忍。樹提伽七寶布施綾羅繒彩。二十萬眾人馬車乘一時還國。王即大會群臣共坐參論。羅列卜問怪其所以。樹提伽是我之民。婦女宅舍過甚于我。我欲伐之。可取以不。諸臣皆言。宜可取之。王將領四十萬眾。椎鐘鳴鼓。圍樹提伽舍數百余重。樹提伽門中一力士。手捉金杵一擬四十萬眾。人馬俱倒手腳繚戾。腰髖妸婆狀似醉容。頭腳跛[跳-兆+我]不復得起樹提伽乘云之車在虛空中。來問諸人。來時何意臥地不起。大王遣來欲伐長者。門中有一力士。手捉金杵一擬。令四十萬眾人馬俱倒繚戾腰髖妸婆狀似醉容。頭腳跛[跳-兆+我]不復得起。樹提伽問諸人。欲得起不。諸人皆言。欲得起。樹提伽舉一神杖。令四十萬眾人馬俱起還國。王即遣使喚樹提伽。我共同車而載。往詣佛所。問言。世尊。樹提伽是我之臣。前身有何功德。女婦宅舍過甚于我。佛言。樹提伽。五百商主將諸商人。赍持重寶經過險路。于時深山之中見一病道人。給其庵屋厚敷床褥給其水漿鎢錥米糧。給其燈燭。于時乞愿愿得天堂之供。今得果報。于時布施者是誰。樹提伽是也。病道人者。我身是也。五百商主人皆得阿羅漢道也。佛說經竟。王及諸臣發阿耨多羅三藐三菩提心。禮佛即退佛說樹提伽經