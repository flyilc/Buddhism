　　No. 1982

集諸經禮懺儀卷上

　　　　大唐西崇福寺沙門智升撰


一切恭敬　敬禮常住三寶

是諸眾等人各胡跪。嚴持香花如法供養。愿此香花云。遍滿十方界。供養一切佛。化佛并菩薩。無數聲聞眾。受此香花云。以為光明臺。廣于無邊界。無邊無量佛土中受用作佛事。供養一切恭敬嚴持香花如法行道一切普誦

　如來妙色身　　世間無與等
　無比不思議　　是故今敬禮
　如來色無盡　　智慧亦復然
　一切法常住　　是故我歸依　

敬禮常住三寶

　　嘆佛咒愿

如來應供正遍知明行足善逝世間解無上士調御丈夫天人師佛世尊。佛有如是無量功德。嘆不能盡。以此善根已集當集現集一切善根。以此善根滋益法界眾生。悉得離苦解脫。舍邪歸正。發菩提心。永除三障。常見一切諸佛菩薩及善知識。恒聞正法。福智具足一時作佛

南無東方須彌燈光明如來十方佛等一切諸佛

南無毗婆尸如來過去七佛等一切諸佛

南無普光如來五十三佛等一切諸佛

南無東方善德如來十方佛等一切諸佛

南無拘那提如來賢劫千佛等一切諸佛

南無釋迦牟尼如來三十五佛等一切諸佛

南無東方阿閦如來十方無量佛等一切諸佛

南無寶集佛　南無寶勝佛　南無成就盧舍那佛

南無盧舍那鏡像佛

南無盧舍那光明佛

南無不動佛　南無大光明佛　南無無量聲如來(三稱)

南無無量聲如來

南無無量聲如來

南無阿彌陀劬沙佛

南無大稱佛　南無寶光明佛　南無得大無畏佛

南無燃燈火佛　南無實聲佛　南無無邊無垢佛

南無月聲佛　南無無邊稱佛　南無日月光明世尊(三稱)

南無日月光明世尊

南無日月光明世尊

南無無垢光明佛

南無清凈光明佛

南無日光明佛　南無無邊寶佛　南無華勝佛　南無妙身佛

南無法光明清凈開敷蓮華佛

南無虛空功德清凈微塵等目端正功德相光明華波頭摩琉璃光寶體香最上香供養訖種種莊嚴頂髻無量無邊日月光明愿力莊嚴變化莊嚴法界出生無障礙王如來

南無毫相日月光明華寶蓮華堅如金剛身毗盧遮那無障礙眼圓滿十方放光照一切佛剎相王如來

普為四恩三有法界眾生。斷除三障歸命懺悔。如是等一切世界。諸佛世尊常住在世。是諸世尊。當慈念我。憶念我。證知我。若我此生。若我前生。從無始生死已來。所作眾罪。若自作。若教他作。見作隨喜。若塔若僧。若取四方僧物。若自取。若教人取。見取隨喜。或作五逆無間重罪。若自作。若教他作。見作隨喜。十不善道。自作教他見作隨喜。所作眾罪或有覆藏或不覆藏。應墮地獄餓鬼畜生諸余惡趣邊地下賤及彌戾車。于如是等處所作罪障。今皆懺悔

今諸佛世尊。當證知我當憶念我。我復于諸佛世尊前。作如是言。若我此生。若于余生。曾行布施。或守凈戒。乃至施與畜生一揣之食。或修凈行所有善根。成就眾生所有善根。修行菩提所有善根。求無上智所有善根。一切合集計校籌量。悉皆回向阿耨多羅三藐三菩提。如過去未來現在諸佛所作回向。我亦如是回向

　眾罪皆懺悔　　諸福盡隨喜
　及請佛功德　　愿成無上智
　去來現在佛　　于眾生最勝
　無量功德海　　歸依合掌禮　

　　一切普誦

南無摩訶般若波羅蜜。是大神咒。是大明咒。是無上咒。是無等等咒

處世界　如虛空　如蓮華　不著水　心清凈　超于彼　稽首禮　無上尊

愿以此功德　普及于一切　我等與眾生　皆共成佛道

禮佛已恭敬

自歸依佛　當愿眾生　體解大道　發無上意

自歸依法　當愿眾生　深入經藏　智慧如海

自歸依僧　當愿眾生　統理大眾　一切無礙

愿眾等聽說日暮無常偈

今日已過。暮夜難保。但觀此身。念念衰老。百年常期。如何可保。是故眾等。勤心行道。諸行無常。是生滅法。生滅滅已。寂滅為樂。

如來證涅槃。永斷于生死。若能至心聽。常得無量樂

十方佛名經一卷

一切恭敬　敬禮常住三寶

　　一切普誦

　如來妙色身　　世間無與等
　無比不思議　　是故今敬禮
　如來色無盡　　智慧亦復然
　一切法常住　　是故我歸依　

敬禮常住三寶

　　嘆佛咒愿

　天上天下無如佛　　十方世界亦無比
　世界所有我盡見　　一切無有如佛者　  
    敬禮釋迦牟尼佛
    敬禮當來彌勒尊佛
    敬禮東方善德如來一切諸佛
    敬禮東南方無優德如來一切諸佛
    敬禮南方旃檀功德如來一切諸佛
    敬禮西南方寶施如來一切諸佛
    敬禮西方無量明如來一切諸佛
    敬禮西北方花德如來一切諸佛
    敬禮北方相德如來一切諸佛
    敬禮東北方三乘行如來一切諸佛
    敬禮上方廣眾德如來一切諸佛
    敬禮下方明德如來一切諸佛
    敬禮賢劫千佛千五百佛
    敬禮五百花首百億金剛藏佛
    敬禮三十五佛五十三佛
    敬禮過現未來三世諸佛
    敬禮舍利形像浮圖廟塔
    敬禮十二部尊經甚深法藏
    敬禮諸大菩薩一切賢圣
    為二十八天釋梵王等敬禮。常住三寶
    為諸龍神等風雨順時。敬禮常住三寶
    為過現諸師恒為導首。敬禮常住三寶
    為天皇天后圣化無窮。敬禮常住三寶
    為諸王公主文武百官。敬禮常住三寶
    為現存父母諸善知識。敬禮常住三寶
    為十方施主六度圓滿。敬禮常住三寶
    為此國過往諸人神生凈土。敬禮常住三寶
    為僧伽藍神并諸眷屬。敬禮常住三寶
    為四方寧靜兵甲休息。敬禮常住三寶
    為三涂八難受苦眾生。敬禮常住三寶

為法界眾生永除三障歸命懺悔

　　至心懺悔

十方無量佛．所知無不盡．我今悉于前．發露諸黑惡．三三合九種．從三煩惱起．今身若前身．有罪盡懺悔．于三惡道中．若應受業報．愿得今身償．不入惡道受

懺悔已。歸命禮三寶

　　至心勸請

十方一切佛．現在成道者．我請轉法輪．安樂諸眾生．十方一切佛．若欲舍壽命．我今頭面禮．勸請令久住

勸請已。歸命禮三寶

　　至心隨喜

所有布施福．持戒修禪行．從身口意生．去來今所有．習行三乘人．具足三乘者．一切凡夫福．眾等皆隨喜

隨喜已。歸命禮三寶

　　至心回向

我所有福德．一切皆和合．為諸眾生故．正回向佛道

回向已。歸命禮三寶

　　至心發愿

愿諸眾生等．悉發菩提心．系心常思念．十方一切佛．復愿諸眾生．永破諸煩惱．了了見佛性．猶如妙德等

發愿已。歸命禮三寶

諸大德。欲求寂滅樂。當學沙門法。衣食計身命精粗隨眾等。今朝某日僧各六念。六念已禮佛恭敬

自歸依佛　當愿眾生　體解大道　發無上意

自歸依法　當愿眾生　深入經藏　智慧如海

自歸依僧　當愿眾生　統理大眾　一切無礙

愿諸眾生　三業清凈　奉持尊教　和南圣眾

　　大集經咒

南無佛陀耶　胡嚧嚧　悉度嚧　遮賦婆　訖利波　悉檀尼　步嚧尼　娑婆訶

此咒出大集經。誦一遍當誦十二部經一遍。又當禮萬五千佛名四十萬八千五百遍。又持咒人身上如大地微塵。如是等罪普皆消滅

南無救苦觀世音菩薩摩訶薩

南無救苦觀世音菩薩摩訶薩

南無救苦觀世音菩薩摩訶薩

向來稱揚十念功德。廣大善根資益亡者。花臺花閣空裹相迎。寶坐寶床乘虛接引。摩尼殿上聽說苦空。般若池中蕩除心垢。觀音化佛為作證明。彌勒坐前分明受記。六親眷屬七族因緣。百福莊嚴天龍衛護。三涂息苦。地獄停酸。大及亡靈俱時離苦。和南圣眾。檀為萬行首。舍著離慳貪。是故今施主。持財奉布施。以此勝善根。果報無窮盡。逮及苦眾生。當來成佛道

　　施粥偈天帝釋說

　持戒清凈如所奉　　恭敬隨時以粥施
　十利饒益于行者　　色力壽樂辭清辯
　宿食風除饑渴消　　是名良藥佛所說
　欲得生天長受樂　　應當以粥施眾僧　

南無十方無邊際．去來現在一切佛．等空不動真如智．清凈皎識庵摩羅．清凈法身毗嚧遮．圓滿報應嚧舍那．應化色身千百億．釋迦牟尼現娑婆．三佛體同一切爾．故我頂禮諸佛陀．

南無十方無邊際．去來現在一切佛．諸佛身如新明鏡．我心凈若摩尼珠．諸佛悉來入我身．我還遍入諸佛軀．彼此相入如鏡像．無來無去體空虛．無障無礙無生滅．故我頂禮心真如．

南無十方無邊際．去來現在一切佛．諸佛真身并如鏡．善現圣凡真身相．一一身現一切身．一切身中身無量．法性清凈體空融．身相涉入而無障．法身圓滿遍法界．故我頂禮如來藏．

南無十方無邊際．去來現在一切佛．圣凡心性真如來．具足一切功德財．智慧光明恒普照．自性清凈心本開．常樂我凈真識智．清凈不變始終明．久乘如道成正覺．故我頂禮心如來．

南無十方無邊際．去來現在一切佛．法身實相真如智．湛然圓滿遍世界．一切諸法藏總持．總持是心能善誓．不信見聞及覺知．無知見覺覺真正．自覺覺他佛無二．故我頂禮身佛性．

南無十方無邊際．去來現在一切佛．正真正道大悲心．自性清凈極懸深．非修非作無見得．離名絕想叵思尋．非作有無微難見．諸魔外道莫能侵．常住圓滿無增減．故我頂禮菩提心．南無十方無邊際．去來現在一切佛．佛與眾生性本凈．始終自如久坦然．清凈寂軀極微密．體無生滅性恒安．已無分別無增減．萬德圓滿寂無端．具八自在真常樂．故我頂禮大涅槃．

南無十方無邊際．去來現在一切佛．圣凡心性久如如．無有是非一切離．三界六道體寂滅．唯有性空第一義．朗然普照常寂靜．欲顯真如與言寄．了達諸法無能所．故我頂禮波若智．

南無十方無邊際．去來現在一切佛．圣凡心性空無因．普照十方無邊際．真如寂體滿虛空．實相湛然遍法界．一切諸佛諸法藏．總持是心能善誓．無有一法不凈心．故我頂禮大明慧．

南無十方無邊際．去來現在一切佛．圣凡心性本來真．自性清凈與言陳．非空非有無能所．亦復能為諸法因．建立生長一切法．無能無所無能人．寂而常用無增減．故我頂禮法性身．

南無十方無邊際．去來現在一切佛．圣凡心性體空寂．久離無明癡暗冥．常然性戒定慧炬．解脫知見知見燈．五眾和合無違諍．寂光普照無愛憎．五分法身常清凈．故我頂禮無為僧．

南無十方無邊際．去來現在一切佛．圣凡心性離名色．而見名色相莊嚴．凈心法身是一等．能見諸色等法性．智身法身報應同．色身不二體空寂．隨感應化一切身．故我頂禮眾賢圣．于此平等禮．不禮無不禮．一禮遍含識．同會實相體

　　一心敬禮常住三寶

　普請歸依佛　　諸魔種子除
　真如平等顯　　見性會無余
　普請歸依法　　恒沙經藏開
　總持心境內　　無去亦無來
　普請歸依僧　　啟道入如流
　無諍神光顯　　同歸波若舟　

　　至心懺悔

　總懺六根諸見罪　　昔日迷真誤執真
　今知真妄元來一　　生死寂靜涅槃因
　通達法燈光內照　　菩提妙相絕疏親
　無礙慧王師子吼　　碎諸煩惱作微塵
　一一塵中無量佛　　一一佛現無邊身
　恒沙功德于中現　　一切三寶總持心
　平等真如真凈土　　金剛性海慧光深
　悉愿眾生同證此　　普請開心見法身　

　　文殊師利禮法身佛文

　至心歸命禮　　真如法身佛
　愿共諸眾生　　同歸真如海
　無色無形相　　無根無住處
　不生不滅故　　敬禮無所觀
　不去亦不住　　不取亦不舍
　遠離六入故　　敬禮無所觀
　出過于三界　　等同于虛空
　諸欲不染故　　敬禮無所觀
　于諸威儀中　　去來及睡寤
　常在寂靜故　　敬禮無所觀
　去來悉平等　　已住于平等
　不壞平等故　　敬禮無所觀
　入諸無相定　　見諸法寂靜
　常入寂靜故　　敬禮無所觀
　諸佛虛空相　　虛空亦無相
　離諸因果故　　敬禮無所觀
　虛空無中邊　　諸佛身亦然
　心同虛空故　　敬禮無所觀
　佛常在世間　　而不染世法
　不分別世故　　敬禮無所觀
　諸法猶如幻　　如幻不可得
　離諸幻法故　　敬禮無所觀
　以此平等禮　　無禮無不禮
　一禮遍含識　　同會實相體　

普為四恩三有及六趣眾生。斷除三障。發菩提心。歸命懺悔

至心懺悔。弟子等自從無始已來。迷本逐癡情。妄謂身心故。自他分別生。由斯起惡業。虛受六道形。觀察尋其主了不見真源。三毒貪嗔海。真實是泥洹。今日自懺悔。不復縱情端。千萬劫眾罪。消融一念間。懺悔已。至心歸命禮三寶

至心勸請。十方三世大慈尊。唯愿常住莫涅槃。三界眾生迷未悟。如何早得見真源。將心逐心不自覺。妄執顛倒永沉淪。唯愿慈尊哀受請。種種方便引群生勸請已。至心歸命禮三寶

至心隨喜。過去已成佛。其數如恒沙。未來修學者。遠長菩提芽。三界無根本。猶如虛空花。唯愿諦思入正受。共游法界諸佛家。隨喜已。至心歸命禮三寶

至心回向。無始已來心流浪。未曾一念正回向。今日始悟心無生。昔來迷昏自生障。唯愿學人如諸佛。離念分別正回向。回向已。至心歸命禮三寶

至心發愿。愿一切眾生見心源。速離煩惱越苦海。早證身中大涅槃。唯愿慈尊加護念。莫滯有無諸見生。發愿已。至心歸命禮三寶

此即依華嚴經發十大愿

第一愿者。愿弟子等。一切劫中一切生處。常恭敬供養一切諸佛。盡未來際無有休息

第二愿者。愿弟子等。常受持一切諸佛如來甚深法藏。即自開解不由他悟。盡未來際無有休息

第三愿者。愿弟子等。一切諸佛坐道場處。常于是中攝法為首。請轉法輪。盡未來際無有休息

第四愿者。愿弟子等。常行一切菩薩大愿大行。盡未來際無有休息

第五愿者。愿弟子等。常能教化一切眾生。若卵生若胎生若濕生若化生。若有色若無色。若有想若無想。若非有想若非無想。我皆令入無余涅槃。如是滅度無量無邊眾生。實無眾生得滅度者。盡未來際無有休息

第六愿者。愿弟子等。常知一切諸佛國土如對目前。盡未來際無有休息

第七愿者。愿弟子等。常能嚴凈一切諸佛國土。盡未來際無有休息

第八愿者。愿弟子等。常不離一切諸佛菩薩及善知識。同心修行集諸善根。盡未來際無有休息

第九愿者。愿弟子等。所有三業。若有眾生見聞者。無有空過。如大藥王樹。如如意珠身。盡未來際無有休息

第十愿者。愿弟子成等正覺轉大法輪。度脫一切眾生。盡未來際無有休息

愿以此禮佛行道懺悔發愿燒香燃燈所修一切善根。悉以回施一切眾生。愿令一切眾生永離一切地獄餓鬼畜生閻羅王受苦處。常生人天中見佛聞法。發菩提心修菩薩行

又愿以此善根。回向無上菩提。不求世間生死果報。又愿以此善根。回向真如法界海

此即贊西方禮阿彌陀佛文

至心歸命禮西方阿彌陀佛

觀彼彌陀極樂界．廣大寬平眾寶成．四十八愿莊嚴起．超諸佛剎最為精．本國他方大海眾．窮劫算數不知名．普勸歸西同彼會．恒沙三昧自然成

愿共諸眾生。往生安樂國

至心歸命禮西方阿彌陀佛

地下莊嚴七寶幢．無量無邊無億數．八方八面百寶成．見彼無生自然悟．無生寶國永為常．一一寶流無數光．行者傾心常對目．騰神踴躍入西方

愿共諸眾生。往生安樂國

至心歸命禮西方阿彌陀佛

地上莊嚴轉無極．金繩界道非工匠．彌陀愿智巧莊嚴．菩薩人天散花上．寶池寶色寶光飛．一一光成無數臺．臺中寶樓千萬億．臺側百億寶幢圍

愿共諸眾生。往生安樂國

至心歸命禮西方阿彌陀佛

一一臺上虛空中．莊嚴寶樂亦無窮．八種清風尋光出．隨時鼓樂應機音．機音正受稍為難．行住坐臥攝心觀．唯除食時常憶念．三昧無為即涅槃

愿共諸眾生。往生安樂國

至心歸命禮西方阿彌陀佛

寶國寶林諸寶樹．寶華寶葉寶根莖．或以千寶分林異．或有百寶共成行．行行相當葉相次．色各不同光亦然．等量齊高三十萬．枝條相觸說無因

愿共諸眾生。往生安樂國

至心歸命禮西方阿彌陀佛

七重羅網七重宮．綺互回光相映發．化天童子皆充遍．瓔珞輝光超日月．行行寶葉色千般．華敷猶若施金輪．廣變光成眾寶蓋．塵沙佛剎現無邊

愿共諸眾生。往生安樂國

至心歸命禮西方阿彌陀佛

寶池寶岸寶金沙．寶渠寶葉寶蓮華十二由旬皆正等．寶羅寶網寶欄遮．德水分流尋寶樹．聞波睹樂證恬泊．寄語有緣同行者．努力翻迷還本家

愿共諸眾生。往生安樂國

至心歸命禮西方阿彌陀佛

一一金繩界道上．寶樂寶樹千萬億．諸天童子散華香．他方菩薩如云集．無量無邊無能計．稽首彌陀恭敬立．風鈴樹向遍虛空．嘆說三尊無有極

愿共諸眾生。往生安樂國

至心歸命禮西方阿彌陀佛

彌陀本愿華王座．一切眾寶以為成．臺上四重張寶幔．彌陀獨坐顯真形．真形光明遍法界．蒙光觸者心不退．晝夜六時專想念．終時快樂如三昧

愿共諸眾生。往生安樂國

至心歸命禮西方阿彌陀佛

彌陀身心遍法界．影現眾生心想中．是故勸汝常觀察．依心起相睹真容．真容寶像臨華座．心開見彼國莊嚴．寶樹三身華遍滿．風鈴樂響與門同

愿共諸眾生。往生安樂國

至心歸命禮西方阿彌陀佛

彌陀身色如金山．相好光明照十方．唯有念佛蒙光攝．當知本愿最為強．十方如來舒舌證．專稱名號至西方．到彼花開聞妙法．十地愿行自然彰

愿共諸眾生。往生安樂國

至心歸命禮西方阿彌陀佛

觀音菩薩大慈悲．已滿菩提舍不證．一切五道內身中．六時觀察三輪應．應現身光紫金色．相好威儀轉無極恒舒百億光王手．普接有緣歸本國

愿共諸眾生。往生安樂國

至心歸命禮西方阿彌陀佛

勢至菩薩難思議．威光普照無邊際．有緣眾生蒙光觸．增長智慧超三界．法界傾搖如轉蓬．化佛菩薩滿虛空．普勸有緣常念佛．永絕胞胎證六通

愿共諸眾生。往生安樂國

至心歸命禮西方阿彌陀佛

正坐結加入三昧．想心乘念至西方．睹見彌陀極樂界．地上虛空七寶莊．彌陀身量極無邊．重勸眾生觀小身．丈六八尺隨機現．圓光化侍等前真

愿共諸眾生。往生安樂國

至心歸命禮西方阿彌陀佛

上輩上行上根人．求生凈土斷貪嗔．就行差別分三品．五門相續助三因．一日七日專精進．畢命乘臺出六塵．慶哉難逢今得遇．永證無為法相身

愿共諸眾生。往生安樂國

至心歸命禮西方阿彌陀佛

中輩中行中根人．一日齋戒處金蓮．孝養父母教回向．為說西方快樂因．佛與聲聞眾來取．直到彌陀華座前．百寶花籠經七日．三品蓮開證小真

愿共諸眾生。往生安樂國

至心歸命禮西方阿彌陀佛

下輩下行下根人．十惡五逆等貪嗔．四重偷僧謗正法．未曾慚愧悔前愆．終時苦相皆云集．地獄猛火罪人前．忽遇往生善知識．急勸專稱彼佛名．化佛菩薩尋聲到．一念傾心入寶蓮．三業障重開經劫．于時始發菩提因

愿共諸眾生。往生安樂國

至心歸命禮西方阿彌陀佛

樂何樂事難思議．無邊菩薩為同學．性海如來盡是師．渴聞波若絕思漿．念食無生即斷饑．一切莊嚴皆說法．無心領納自然知．七寶花池隨意入．八輩凝神會一枝．彌陀心水沐身頂．觀音大勢與衣披．欻爾騰空游法界．須臾授記號無為．如此逍遙極樂處．吾今不去待何時

愿共諸眾生。往生安樂國

至心歸命禮西方阿彌陀佛

哀愍覆護我．令法種增長．此世及后生．愿佛常攝受

愿共諸眾生。往生安樂國

至心歸命禮西方極樂世界觀世音菩薩

愿共諸眾生。往生安樂國

至心歸命禮西方極樂世界大勢至菩薩

愿共諸眾生。往生安樂國

至心歸命禮西方極樂世界諸菩薩清凈大海眾

愿共諸眾生．往生安樂國

普為師僧父母及善知識法界眾生。斷除三障同得往生阿彌陀佛國。歸命懺悔至心懺悔

南無歸懺十方佛．愿滅一切諸罪根．今將久近所修善．回作自他安樂因．唯愿一切臨終時．勝緣勝境悉現前．愿睹彌陀大悲主．觀音勢至十方尊．仰惟神光蒙接手．乘佛愿力生彼國．懺悔回向發愿已．至心歸命禮阿彌陀佛

說偈言。說此偈已。更當心口發愿。愿弟子臨命終時。心不顛倒。心不錯亂。心不失念。身心無諸苦痛。身心快樂如入禪定。圣眾現前。乘佛本愿上品上生。阿彌陀佛國。到彼國已得六神通。回入十方界。救攝苦眾生。虛空法界盡。我愿亦如是發愿已至心歸命禮阿彌陀佛

大眾欲作西方業．初夜獨坐自思量。莫言久住閻浮地．會有一日即無常．命如當風一條燭．亦如石中一電光．聞身康強不苦行．臨渴掘井水難望

愿共諸眾生。往生安樂國

今觀此身實可厭．種種不凈假名身．三百碎骨相支柱．遍體何曾有片真．香粉涂身無厭足．畢竟地下成灰塵．煩惱熾盛何曾歇．終是流浪三涂因．普勸道場諸眾等．真心念佛入真門

愿共諸眾生。往生安樂國

貪嗔六賊無虛假．妄想悠悠循臭身．夢裹種種縱橫去．忽覺寂滅并虛然．四大無常歸糞土．魂魄零落若個邊．生時財物他人用．自身唯得紙泥錢．為此佛在西方國．努力相勸用心鐫

愿共諸眾生。往生安樂國

至心歸命禮西方阿彌陀佛

發愿生佛國。圣眾普應知。今生蒙佛教。不敢更生疑。一日七日專精進。定得西方花上期愿共諸眾生。往生安樂國

凈土快樂無人去．地獄苦報競攢頭．聞惡一聲不惜死．善法未肯至心求．死墮阿鼻十八獄．輪回受苦何時休

愿共諸眾生。往生安樂國

歸去來。魔鄉不可停。曠劫來流轉。六道盡皆經。到處無余事。唯聞生死聲。為此生平后。入彼涅槃城

愿共諸眾生。往生安樂國

觀彼彌陀極樂界。廣大寬平眾寶城。云華作行無有數。擬待此地善眾生。五濁欲修十善業。第一專誦彌陀經。心口稱佛無厭足。命終菩薩自來迎

愿共諸眾生。往生安樂國

至心歸命禮西方阿彌陀佛

諦觀西方有一國。其國有佛號彌陀。一坐說法恒沙劫。普為世界斷諸魔。極樂城中登圣座。諸天圍繞悉來過。八萬四千菩薩眾。奉持花果散娑婆

愿共諸眾生。往生安樂國

普為梵釋四王天龍八部帝主人王。師僧父母及善知識法界眾生。斷除三障。同得往生阿彌陀佛國歸命懺悔

　諸行無常　　　是生滅法　　　生滅滅已　　　寂滅
為樂　

　如來證涅槃　　永斷于生死
　若能至心聽　　常得無量樂　

南無本師釋迦牟尼佛等一切三寶。我今稽首禮。回愿往生無量壽國

南無十方三世盡虛空遍法界微塵剎土中一切三寶。我今稽首禮。回愿往生無量壽國

南無西方極樂世界阿彌陀佛。愿共眾生咸歸命故。我頂禮生彼國

南無西方極樂世界無量光佛。愿共眾生咸歸命故。我頂禮生彼國

南無西方極樂世界無邊光佛。愿共眾生咸歸命故。我頂禮生彼國

南無西方極樂世界無礙光佛。愿共眾生咸歸命故。我頂禮生彼國

南無西方極樂世界無對光佛。愿共眾生咸歸命故。我頂禮生彼國

南無西方極樂世界光焰王佛。愿共眾生咸歸命故。我頂禮生彼國

南無西方極樂世界清凈光佛。愿共眾生咸歸命故。我頂禮生彼國

南無西方極樂世界歡喜光佛。愿共眾生咸歸命故。我頂禮生彼國

南無西方極樂世界智慧光佛。愿共眾生咸歸命故。我頂禮生彼國

南無西方極樂世界不斷光佛。愿共眾生咸歸命故。我頂禮生彼國

南無西方極樂世界難思光佛。愿共眾生咸歸命故。我頂禮生彼國

南無西方極樂世界無稱光佛。愿共眾生咸歸命故。我頂禮生彼國

南無西方極樂世界超日月光佛。愿共眾生咸歸命故。我頂禮生彼國

南無西方極樂世界阿彌陀佛。哀愍覆護我。令法種增長。此世及后生。愿佛常攝受愿共眾生咸歸命故。我頂禮生彼國

南無西方極樂世界觀世音菩薩摩訶薩。愿共眾生咸歸命故。我頂禮生彼國

南無西方極樂世界大勢至菩薩摩訶薩。愿共眾生咸歸命故。我頂禮生彼國

南無西方極樂世界諸尊菩薩摩訶薩清凈大海眾。愿共眾生咸歸命故。我頂禮生彼國

普為上界梵釋四王天龍八部帝王人王師僧父母及善知識法界眾生。悉愿斷除三障。同得往生阿彌陀佛國。歸命懺悔

南無普光佛　南無普明佛　南無普凈佛南無多摩羅跋栴檀香佛

南無栴檀光佛　南無摩尼幢佛　南無歡喜藏摩尼寶積佛　南無一切世間樂見上大精進佛　南無摩尼幢燈光佛

南無慧炬照佛　南無海德光明佛　南無金剛牢強普散金光佛

南無大強精進勇猛佛

南無大悲光佛　南無慈力王佛　南無慈藏佛　南無栴檀窟莊嚴勝佛　南無賢善首佛　南無善意佛　南無廣莊嚴王佛　南無金剛華佛　南無寶蓋照空自在王佛

南無虛空寶華光佛

南無琉璃莊嚴王佛

南無普現色身光佛

南無不動光佛　南無降伏諸魔王佛　南無才光明佛　南無智慧勝佛　南無彌勒仙光佛　南無世靜光佛　南無善寂月音妙尊智王佛

南無龍種上尊王佛

南無日月光佛　南無日月珠光佛　南無慧幡勝王佛

南無師子吼自在力王佛

南無妙音勝佛　南無常光幢佛　南無觀世燈佛　南無慧威燈王佛　南無法勝王佛　南無須彌光佛　南無須曼那華光佛

南無優缽羅華殊勝王佛

南無大慧力王佛

南無阿閦鞞歡喜光佛

南無無量音聲王佛

南無才光佛　南無金海光佛　南無山海慧自在通王佛

南無大通光佛

南無一切法常滿王佛

此五十三佛名者。乃是過去久遠舊住娑婆世界。成熟眾生而般涅槃。若有善男子善女人及余一切眾生。得聞是五十三佛名者。是人于百千萬億阿僧祇劫不墮惡道。若復有人。能誦是五十三佛名者。除滅四重五逆。及謗方等經皆悉清凈。以是諸佛本誓愿故。于念念中即得除滅如上諸罪

此華嚴偈九句

　一切眾生類　　皆悉三世攝
　三世諸眾生　　皆為五陰攝
　五陰諸眾生　　皆悉從業起
　諸業因心起　　心法猶如幻
　眾生亦如是　

凡眾生皆不得漫嗔。嗔時忍。即誦此四偈

　嗔是忍辱花　　忍是嗔家果
　花生便摘卻　　果生何處坐　

但人受菩薩戒八勝法偈

　第一趣道勝　　第二發心勝
　第三功德勝　　第四福田勝
　第五受罪輕微勝
　第六處胎勝　　第七神通勝
　第八果報勝　

此四偈亦是受菩薩戒法偈

　金剛無等解脫道　　十力雄猛震三千
　破壞外道尼干眾　　不與魔邪作因緣　

此四偈亦是菩薩戒香湯法

西方溫池水雪山童子補香湯．澡浴凡夫表裹凈．唯愿速生彌勒家

此四偈亦是戒法

　戒如明日月　　亦如瓔珞珠
　微塵菩薩眾　　由戒成正覺　

此四偈是破戒偈

　破戒如弦斷　　持戒若施弦
　臨陣空牽挽　　如何若向前　

此八偈是大智度論偈

　世間人心動　　愛好福果報
　而不好福田　　求有不求滅
　先聞邪見法　　心著而深入
　我是甚深法　　無信云何解　

此四偈亦須修善業

　汝得人身不修道　　如向寶山空手歸
　汝今自造還自受　　號啕啼哭知向誰　

　　阿彌陀佛咒

那謨菩陀夜　那謨馱啰摩夜那謨僧伽夜　那摩阿弭多婆夜　哆侄他　阿弭唎羝　阿弭唎都婆鼙　阿弭唎哆三婆鼙　阿弭唎哆鼻　迦囒羝　伽弭儞伽伽那稽唎夜　迦嚟婆啰皤　波迦嚟　焰迦嚟　沙婆訶

　　合香之法

沉香一兩　煎香一兩　薰陸香一兩　甘松香一兩　零陵香一兩　甲香一兩(十文已下)　丁香一兩　白膠香真(五文)　雞舌香(十二文)　青木香一兩　香附子(十文)　白檀香一兩　搗羅取末以蜜和之

云何梵

　云何得長壽　　金剛不壞身
　復以何因緣　　得大堅固力
　云何于此經　　究竟到彼岸　

戒香　定香　慧香　解脫香　解脫知見香

光明云臺遍法界．供養十方無量佛．見聞普熏證寂滅

愿佛開微密　廣為眾生說

南無東方善德如來十方佛等一切諸佛

南無拘那提如來賢劫千佛等一切諸佛

南無釋迦牟尼如來三十五佛等一切諸佛

南無釋迦牟尼佛　南無金剛不壞佛　南無寶光佛　南無龍尊王佛　南無精進軍佛南無精進喜佛　南無寶積佛　南無寶藏佛　南無現無愚佛　南無寶月佛　南無無垢王佛　南無離垢佛　南無勇施佛　南無清凈佛　南無清凈施佛　南無婆留那佛　南無水天佛　南無堅德佛　南無旃檀功德佛　南無無量掬光佛　南無光德佛　南無無憂德佛　南無那羅延佛　南無功德華佛　南無蓮華光游戲神通佛

南無財功德佛　南無德念佛　南無善名稱功德佛

南無紅炎幢王佛

南無善游步功德佛

南無斗戰勝佛　南無善游步佛　南無周匝莊嚴功德佛

南無寶蓮華游步佛

南無寶蓮華善住娑羅樹王佛

藥王藥上經。空有其目而無名號。此三十五佛名出決定毗尼經

南無東方阿閦如來十方無量佛等一切諸佛已上七階依藥王藥上經文次第。已下別明。依余部經等疏出

南無寶集如來二十五佛等一切諸佛　南無寶集佛　南無寶勝佛

南無成就盧舍那佛

南無盧舍那鏡像佛

南無盧舍那光明佛

南無不動佛　南無大光明佛　南無無量聲如來(三稱)

南無無量聲如來

南無無量聲如來

南無阿彌陀劬沙佛

南無大稱佛　南無寶光明佛　南無得大無畏佛　南無燃燈火佛　南無實聲佛

南無無邊無垢佛　南無月聲佛

南無無邊稱佛　南無日月光明世尊　南無日月光明世尊

南無日月光明世尊

南無無垢光明佛　南無清凈光明佛　南無日月光明佛　南無無邊寶佛　南無華勝佛　南無妙身佛　南無法光明清凈開敷蓮華佛

此二十五佛出佛名經第八卷

南無虛空功德清凈微塵等目端正功德相光明華波頭摩琉璃光寶體香最上香供養訖種種莊嚴頂髻無量無邊日月光明愿力莊嚴變化莊嚴法界出生無障礙王如來

禮佛功德。若有善男子善女人。犯四重五逆。誹謗三寶。及犯四波羅夷。是人罪重。假使如閻浮提履地變為微塵一一微塵成于一劫。是人有若干劫罪。稱是一佛名號禮拜者。如上等罪皆悉消滅。是人功德不可思議

南無毫相日月光明華寶蓮華堅如金剛身毗盧遮那無障礙眼圓滿十方放光照一切佛剎相王如來此佛名號出十二佛名神咒校量功德除障滅罪經

南無過現未來十方三世一切佛。歸命懺悔

至心懺悔

如是等一切世界諸佛世尊常住在世。是諸世尊慈念我。當憶念我。當證知我。若我前生從無始生死已來。所作眾罪。若自作。若教他作。見作隨喜。若塔若僧若取四方僧物。若自取。若教人取。見取隨喜。或作五逆無間重罪。若自作。若教他作。見作隨喜。十不善道自作教他見作隨喜。所作罪障。或有覆藏。或無覆藏。應墮地獄餓鬼畜生。及諸惡趣邊地下賤及彌戾車。如是等處所有罪障。今皆懺悔

今諸佛世尊當證知我。當憶念我。我復于諸佛世尊前作如是言。若我此生若于余生曾行布施。或守凈戒。乃至施與畜生一摶之食。或修凈行所有善根。成就眾生所有善根。修行菩提所有善根。及無上智所有善根。一切合集計校籌量。皆悉回向阿耨多羅三藐三菩提。如過去未來現在諸佛所作回向。我亦如是回向。回向已。歸命禮三寶

　眾罪皆懺悔　　諸福盡隨喜
　及請佛功德　　愿成無上智
　去來現在佛　　于眾生最勝
　無量功德海　　歸依合掌禮　

　　一切普誦

　如來妙色身　　世間無與等
　無比不思議　　是故今敬禮
　如來色無盡　　智慧亦復然
　一切法常住　　是故我歸依　

降伏心過惡。及以身四種。已到難伏地。是故禮法王。知一切爾炎。智慧身自在。攝持一切法是故今敬禮。敬禮過稱量。敬禮無譬類。敬禮無邊德。敬禮難思議。哀愍覆護我。令法種增長。此世及后生。愿佛常攝受

摩訶盧訶隸阿羅遮羅多羅莎訶

　　梵唄

處世界　如虛空　如蓮華　不著水　心清凈　超于彼　稽首禮　無上尊

　　說偈咒愿

　愿以此功德　　普及于一切
　我等與眾生　　皆共成佛道　

自歸依佛　當愿眾生　體解大道　發無上意

自歸依法　當愿眾生　深入經藏　智慧如海

自歸依僧　當愿眾生　統理大眾　一切無礙

愿諸眾生。諸惡莫作。諸善奉行。自凈其意。是諸佛教。和南圣眾。諸眾等各說無常偈

諸行無常　是生滅法　生滅滅已　寂滅為樂　如來證涅槃　永斷于生死　若能至心聽　當得無量樂

　　晝夜六時發愿文

十方三世諸佛當證知。弟子某甲等。為一切眾生。觀一切三寶。為一切眾生。禮一切三寶。為一切眾生。供養一切三寶。為一切眾生。于一切三寶前行道。為一切眾生。于一切三寶懺悔。為一切作佛像。轉經供養眾僧。供養一切眾。行六波羅蜜。四攝四無量。一切行等已。集一切善根。以此善根。愿令一切三涂眾生。一切貧窮眾生。一切生老病死眾生。一切獄囚系閉眾生。一切破亡流徙眾生。一切不自在眾生。一切邪見顛倒眾生等。悉得離苦解脫。舍邪歸正發菩提心。永除三障。常見一切諸佛菩薩及善知識。恒聞正法福智具足。一時作佛

又以此善根。愿令一切眾生皆悉上品往生一切凈土。先證無生法忍然后度一切眾生

又以此善根。愿令一切三寶一切國土常得安樂。恒不破壞。四方寧靜兵甲休息。龍王歡喜風調雨順。五谷熟成萬人安樂。禮佛功德。廣大如法界。究竟如虛空。盡未來際供養一切三寶。終無有休息。隨意靜默量時任唱。初夜半夜后夜午時平明日沒。唱靜六時禮拜佛法大綱。晝三夜三各嚴持香華。入塔觀像默供養行道禮佛。平明及與午時。并別唱五十三佛。余皆總唱。日暮初夜并別唱三十五佛。余皆總唱。半夜并別唱二十五佛。余皆總唱。觀此七階佛如在目前。思惟如來所有功德。廣作如是清凈懺悔。上來布置禮佛綱軌次第多少悉。是故信行禪師。依經自行此法。于今徒眾亦常相續依行不絕。但以現無正文流傳。恐欲學者無所依據。是以故集此文流通于世。愿后學者。依文讀誦。不增不減

　　佛說三廚經

　一氣和太和　　得一道皆太
　和乃一無和　　玄理同玄濟
　莫將心緣心　　還莫住絕緣
　心存莫緣心　　真則守真淵
　修利至離心　　積修不扶離
　志如修有心　　己業無己智
　諸食氣結氣　　非諸久定結
　氣隨諸本氣　　隨取當隨泄
　亦不求無思　　意思如有思
　是法如是持　

集諸經禮懺儀卷上集諸經禮懺儀卷下

　　　　大唐西崇福寺沙門智升撰


　　　　比丘善導集記


往生禮贊偈一卷勸一切眾生愿生西方極樂世界阿彌陀佛國　六時禮贊偈。謹依大乘經。及龍樹天親此土沙門等。所造往生禮贊集在一處分作六時。唯欲相續系心助成往益。亦愿曉悟未聞。遠沾遐代耳。何者

第一依釋迦及十方諸佛。贊嘆彌陀十二光名。勸稱禮念定生彼國。十九拜。當日沒時禮

第二謹依大乘經。采集要文以為禮贊偈。二十三拜。當初夜時禮

第三依龍樹菩薩愿往生禮贊偈。十六拜。當中夜時禮

第四依天親菩薩愿往生禮贊偈。二十拜。當后夜時禮

第五依彥琮法師愿往生禮贊偈。二十二拜。當辰朝時禮

第六僧善導愿往生禮贊偈。依十六觀作二十拜。當午時禮

問曰。今欲勸人往生者。未知若為安心起行作業定得往生彼國土也。答曰。必欲生彼國土者。如觀經說。先具三心必得往生。何者為三。一者至誠心。所謂身業禮拜彼佛。口業贊嘆稱揚彼佛。意業專念觀察彼佛。凡起三業必須真實。故名至誠心。二者深心。即是真實信心。信知自身是具足煩惱凡夫善根薄少。流轉三界不出火宅。今信知彌陀本弘誓愿。及稱名號下至十聲等定得往生。乃至一念無有疑心。故名深心。三者回向發愿心。所作一切善根悉皆回愿往生。故名回向發愿心。具此三心必得往生也。若少一心即不得生。如觀經具說應知

又如天親凈土論云。若有愿生彼國者。勸修五念門。五門若具定得往生。何者為五。一者身業禮拜門。所謂一心專至恭敬合掌。香華供養。禮拜彼阿彌陀佛。禮即專禮彼佛畢命為期。不雜余禮故名禮拜門

二者口業贊嘆門。所謂專憶贊嘆彼佛身相光明。一切圣眾身相光明。及彼國中一切寶莊嚴光明等。故名贊嘆門

三者意業憶念觀察門。所謂專意念觀彼佛及一切圣眾身相光明國土莊嚴等。如觀經說。唯除睡時。恒憶恒念恒想恒觀此事等。故名觀察門

四者作愿門。所謂專心若晝若夜。一切時一切處。三業四威儀所作功德。不問初中后。皆須真實心中發愿愿生彼國故名作愿門

五者回向門。所謂專心若自作善根。及一切三乘五道一一圣凡等所作善根。深生隨喜。如諸佛菩薩所作隨喜。我亦如是隨喜。以此隨喜善根及己所作善根。皆悉與眾生共之回向彼國。故名回向門

又到彼國已得六神通。回入生死教化眾生。徹窮后際心無厭足。乃至成佛。亦名回向門。五門既具定得往生。一一門與上三心合。隨起業行不問多少。皆名真實業也。應知

又觀行四修法。用策三心五念之行。速得往生。何者為四

一者恭敬修。所謂恭敬禮拜彼佛及彼一切圣眾等。故名恭敬修。畢命為期誓不中止。即是長時修

二者無余修。所謂專稱彼佛名。專念專想專禮專贊彼佛及一切圣眾等。不雜余業。故名無余修。畢命為期誓不中止。即是長時修

三者無間修。所謂相續恭敬禮拜稱名贊嘆憶念觀察回向發愿。心心相續不以余業來間。故名無間修。又不以貪嗔煩惱來間隨犯隨懺。不令隔念隔時隔日。常使清凈。亦名無間修。畢命為期誓不中止。即是長時修

又菩薩已免生死。所作善法回求佛果。即是自利。教化眾生盡未來際。即是利他。然今時眾生悉為煩惱系縛。未免惡道生死等苦。隨緣起行一切善根。且速回愿往生彌陀佛國。到彼國已更無所畏如上四修自然任運。自利利他無不具足。應知

又如文殊波若云。欲明一行三昧。唯勸獨處空閑舍諸亂意。系心一佛不觀相貌專稱名字。即于念中得見彼阿彌陀佛及一切佛等。問曰。何故不令作觀。直遣專稱名字者。有何意也

答曰。乃由眾生障重境細心粗識揚神飛觀難成就。是以大圣悲憐。直勸專稱名字。正由稱名易故相續即生。問曰。既遣專稱一佛。何故境現即多。此豈非邪正相交一多雜現也。

答曰。佛佛齊證。形無二別。縱使念一見多乖何大道理也

又如觀經云。行觀坐觀禮念等。皆須面向西方者最勝。如樹先傾倒必隨曲。故必有事礙。不及向西方者。但作向西想亦得。問曰。一切諸佛三身同證。悲智果圓亦應無二。隨方禮念課稱一佛。亦應得生。何故偏嘆西方勸專禮念等。有何義也　答曰。諸佛所證平等是一。若以愿行來收非無因緣。然彌陀世尊本發深重誓愿。愿以光明名號攝化十方。但使信心求念上盡一形。下至十聲一聲等。以佛愿力易得往生。是故釋迦及以諸佛勸向西方。為別異爾。亦非是稱念余佛不能除障滅罪也。應知。若能如上念念相續畢命為期者。十即十生。百即百生。何以故。無外雜緣得正念故。與佛本愿得相應故。不違教故。隨順佛語故。若欲舍專修雜業者。百時希得一二。千時希得五三。何以故。乃由雜緣亂動失正念故。與佛本愿不相應故。與教相違故。不順佛語故。系念不相續故。憶想間斷故。回愿不殷重真實故。貪嗔諸見煩惱來間斷故。無有慚愧懺悔心故。懺悔有三品。一要二略三廣。如下具說。隨意用皆得又不相續念報彼佛恩故。心生輕慢。雖作業行常與名利相應故。人我自覆不親近同行善知識故。樂近雜緣自障障他往生正行故。何以故爾。比自見聞諸方道俗解行不同專雜有異。但使專意作者十即十生。修雜不至心者千中無一此二行得失如前已辯。仰愿一切往生人等。善自思量。已能今身愿生彼國者。行住坐臥必須勵心克已晝夜莫廢畢命為期。止在一形似如少苦。前念命終后念即生彼國。長時永劫常受無為法樂。乃至成佛不經生死。豈非快哉。應知

第一佛勸禮贊阿彌陀佛十二光名。求愿往生一十九拜。當日沒時禮。取中下懺悔亦得。南無釋迦牟尼佛等一切三寶。我今稽首禮。回愿往生無量壽國。此之一佛現是今時道俗等師。言三寶者。即是福田無量。若能禮之一拜。即是念報師恩以成已行。以斯一行回愿往生

南無十方三世盡虛空遍法界微塵剎土中。一切三寶。我今稽首禮。回愿往生無量壽國。然十方虛空無邊三寶無盡。若禮一拜。即是福田無量功德無窮。能至心禮之一拜。一一佛上。一一法上。一一菩薩上圣僧上。一一舍利上。皆得身口意業解脫分善根來資益行者。以成己業。以斯一行回愿往生

南無西方極樂世界阿彌陀佛。愿共眾生咸歸命故。我頂禮生彼國

問曰。何故號為阿彌陀　答曰。彌陀經及觀經云。彼佛光明無量。照十方國無所障礙。唯覓念佛眾生攝取不舍。故名阿彌陀佛。彼佛壽命及其人民無量無邊阿僧祇劫。故名阿彌陀

又釋迦佛及十方佛。贊嘆彌陀光明有十二種名。普勸眾生稱名禮拜。相續不斷者。現世得無量功德。命終之后定得往生。如無量壽經說云。其有眾生遇斯光者。三垢消滅身意柔軟。歡喜踴躍善心生焉。若在三涂勤苦之處。見此光明無復苦惱。壽終之后皆蒙解脫。無量壽佛光明顯赫。照耀十方諸佛國土。莫不聞焉。不但我今稱其光明。一切諸佛聲聞緣覺諸菩薩眾咸共嘆譽。亦復如是。若有眾生聞其光明威神功德。日夜稱說至心不斷者。隨其所愿得生其國。常為諸菩薩聲聞之眾。所共嘆譽稱其功德。佛言。我說無量壽佛光明威神巍巍殊妙。晝夜一劫尚不能盡

白諸行者。當知彌陀身相光明。釋迦如來一劫說不能盡者。如觀經云。一一光明遍照十方世界。念佛眾生攝取不舍。今既觀經有如此不思議增上勝緣攝護行者。何不相續稱觀禮念愿往生也。應知

南無西方　極樂世界　無量光佛　愿共眾生咸歸命。故我頂禮生彼國

南無西方　極樂世界　無邊光佛　愿共眾生咸歸命。故我頂禮生彼國

南無西方　極樂世界　無礙光佛　愿共眾生咸歸命。故我頂禮生彼國

南無西方　極樂世界　無對光佛　愿共眾生咸歸命。故我頂禮生彼國

南無西方　極樂世界　光焰王佛　愿共眾生咸歸命。故我頂禮生彼國

南無西方　極樂世界　清凈光佛　愿共眾生咸歸命。故我頂禮生彼國

南無西方　極樂世界　歡喜光佛　愿共眾生咸歸命。故我頂禮生彼國

南無西方　極樂世界　智慧光佛　愿共眾生咸歸命。故我頂禮生彼國

南無西方　極樂世界　不斷光佛　愿共眾生咸歸命。故我頂禮生彼國

南無西方　極樂世界　難思光佛　愿共眾生咸歸命。故我頂禮生彼國

南無西方　極樂世界　無稱光佛　愿共眾生咸歸命。故我頂禮生彼國

南無西方　極樂世界　超日月光佛　愿共眾生咸歸命。故我頂禮生彼國

南無西方　極樂世界　阿彌陀佛

哀愍覆護我．令法種增長．此世及后生．愿佛常攝受　愿共眾生咸歸命。故我頂禮生彼國

南無西方極樂世界觀世音菩薩　愿共眾生咸歸命。故我頂禮生彼國

南無西方極樂世界大勢至菩薩　愿共眾生咸歸命。故我頂禮生彼國

此二菩薩一切眾生臨命終時。共持花臺授與行者。阿彌陀佛放大光明照行者身。復與無數化佛菩薩聲聞大眾等。一時授手。如彈指頃即得往生。為報恩故至心禮之一拜

南無西方極樂世界　諸菩薩清凈大海眾　愿共眾生咸歸命。故我頂禮生彼國

此等諸菩薩亦隨佛來迎接行者。為報恩故至心禮之一拜

普為師僧父母及善知識法界眾生。斷除三障。同得往生阿彌陀佛國。歸命懺悔

至心懺悔

　南無歸懺十方佛　　愿滅一切諸罪根
　今將久近所修善　　回作自他安樂因
　恒愿一切臨終時　　勝緣勝境悉現前
　愿睹彌陀大悲主　　觀音勢至十方尊
　仰惟神光蒙授手　　乘佛愿力生彼國
　懺悔回向發愿已　　至心歸命阿彌陀佛　

次作梵　說偈發愿(出寶性論)

　禮懺諸功德　　布施諸有情
　愿臨命終時　　見無量壽佛
　無邊功德身　　我及余信者
　既見彼佛已　　愿得離垢眼
　往生安樂國　　成無上菩提　

懺已一切恭敬

　歸佛得菩提　　道心恒不退
　歸法薩婆若　　得大總持門
　歸僧息諍論　　同入和合海　

　回愿往生　　無量壽國　　愿諸眾生
　三業清凈　　奉持佛教　

　　和南一切賢圣回愿往生無量壽國

諸眾等聽說黃昏偈

　人間匆匆營眾務　　不覺年命日夜去
　如燈風中滅難期　　忙忙六道無定趣
　未得解脫出苦海　　云何安然不驚懼
　各聞強健有力時　　自策自勵求常住　

說此偈已更當心口發愿。愿弟子臨命終時。心不顛倒。心不錯亂。心不失念。身心無諸苦痛。身心安隱快樂。如入禪定。圣眾現前乘佛本愿。上品往生阿彌陀佛國。到彼國已得六神通。回入十方界。救攝苦眾生。虛空法界盡。我愿亦如是。發愿已至心歸命禮阿彌陀佛

初夜偈云

　煩惱深無底　　生死海無邊
　度苦船未立　　云何樂睡眠
　勇猛勤精進　　攝心常在禪
　勤修六度行　　菩提道自然　

中夜偈云

　汝起勿抱臭身臥　　種種不凈假名人
　如得重病箭入體　　眾苦痛集安可眠　

后夜偈云

　時光遷流轉　　忽至五更初
　無常念念至　　恒與死王居
　勸諸行道者　　勤學至無余　

平旦偈云

　欲求寂滅樂　　當學沙門法
　衣食支身命　　精粗隨眾等　

諸眾等今日晨朝各記六念

日中偈云

　人生不精進　　喻若樹無根
　采花置日裹　　能得幾時鮮
　人命亦如是　　無常須臾間
　勸諸行道眾　　勤修乃至真　

第二比丘善導謹依大乘經。采集要文以為贊偈。二十三拜。當初夜時禮。懺悔同前后

至心歸命禮　西方阿彌陀佛　彌陀智愿海　深廣無涯底　聞名欲往生　皆悉到彼國　愿共諸眾生　往生安樂國

至心歸命禮　西方阿彌陀佛　于此世界中　六十有七億　不退諸菩薩　皆當得生彼　愿共諸眾生　往生安樂國

至心歸命禮　西方阿彌陀佛　小行諸菩薩　及修少福者　其數不可計　皆當得生彼　愿共諸眾生　往生安樂國

至心歸命禮　西方阿彌陀佛　十方佛剎中　菩薩比丘眾　窮劫不可計　皆當得往生　愿共諸眾生　往生安樂國

至心歸命禮　西方阿彌陀佛　一切諸菩薩　各赍天妙華　寶香無價衣　供養彌陀佛　愿共諸眾生　往生安樂國

至心歸命禮　西方阿彌陀佛　咸然奏天樂　暢發和雅音　歌嘆最勝尊　供養彌陀佛　愿共諸眾生　往生安樂國

至心歸命禮　西方阿彌陀佛　慧日照世間　消除生死云　恭敬繞三匝　稽首彌陀佛　愿共諸眾生　往生安樂國

至心歸命禮　西方阿彌陀佛　見彼嚴凈土　微妙難思議　因發無上心　愿我國亦然　愿共諸眾生　往生安樂國

至心歸命禮　西方阿彌陀佛　應時無量尊　動容發欣笑　口出無數光　遍照十方國　愿共諸眾生　往生安樂國

至心歸命禮　西方阿彌陀佛　回光圍繞身　三匝從頂入　一切天人眾　踴躍皆歡喜　愿共諸眾生　往生安樂國

至心歸命禮　西方阿彌陀佛　梵聲如雷震　八音暢妙響　十方來正士　吾悉知彼愿　愿共諸眾生　往生安樂國

至心歸命禮　西方阿彌陀佛　至彼嚴凈土　便速得神通　必于無量尊　受記成等覺　愿共諸眾生　往生安樂國

至心歸命禮　西方阿彌陀佛　奉事億如來　飛化遍諸剎　恭敬歡喜去　還到安養國　愿共諸眾生　往生安樂國

至心歸命禮　西方阿彌陀佛　若人無善本　不得聞佛名　憍慢弊懈怠　難以信此法　愿共諸眾生　往生安樂國

至心歸命禮　西方阿彌陀佛　宿世見諸佛　則能信此事　謙敬聞奉行　踴躍大歡喜　愿共諸眾生　往生安樂國

至心歸命禮　西方阿彌陀佛　其有得聞彼　彌陀佛名號　歡喜至一心　皆當得生彼　愿共諸眾生　往生安樂國

至心歸命禮　西方阿彌陀佛　設滿大千火　直過聞佛名　聞名歡喜贊　皆當得生彼　愿共諸眾生　往生安樂國

至心歸命禮　西方阿彌陀佛　萬年三寶滅　此經住百年　爾時聞一念　皆當得生彼　愿共諸眾生　往生安樂國

至心歸命禮　西方阿彌陀佛　佛世甚難值　人有信慧難　遇聞希有法　此復最為難　自信教人信　難中轉更難　大慈弘普化　真成報佛恩　愿共諸眾生　往生安樂國

至心歸命禮　西方阿彌陀佛　哀愍覆護我　令法種增長　此世及后生　愿佛常攝受　愿共諸眾生　往生安樂國

至心歸命禮　西方阿彌陀佛　觀世音菩薩　愿共諸眾生。往生安樂國

至心歸命禮　西方阿彌陀佛　大勢至菩薩　愿共諸眾生　往生安樂國

至心歸命禮　西方阿彌陀佛諸菩薩清凈大海眾　愿共諸眾生　往生安樂國

普為師僧父母及善知識法界眾生。斷除三障。同得往生阿彌陀佛國。歸命懺悔

第三依龍樹菩薩愿生禮贊偈一十六拜。當中夜時禮。懺悔同前后

至心歸命禮西方阿彌陀佛

　稽首天人所恭敬　　阿彌陀佛兩足尊　在彼微妙安樂國　　無量佛子眾圍繞　故我頂禮彌陀佛愿共諸眾生。往生安樂國

至心歸命禮西方阿彌陀佛　金色身凈如山王　　奢摩他行如象步　兩目凈若青蓮花　　故我頂禮彌陀佛愿共諸眾生。往生安樂國

至心歸命禮西方阿彌陀佛

　面善圓凈如滿月　　威光猶如百千日　聲若天鼓俱翅羅　　故我頂禮彌陀佛愿共諸眾生。往生安樂國

至心歸命禮西方阿彌陀佛

　觀音頂戴冠中住　　種種妙相寶莊嚴　能伏外道魔憍慢　　故我頂禮彌陀佛愿共諸眾生。往生安樂國

至心歸命禮西方阿彌陀佛

　無比無垢廣清凈　　眾德皎潔如虛空　所作利益得自在　　故我頂禮彌陀佛愿共諸眾生。往生安樂國

至心歸命禮西方阿彌陀佛　十方名聞菩薩眾　　無量諸魔常贊嘆　為諸眾生愿力住　　故我頂禮彌陀佛愿共諸眾生。往生安樂國

至心歸命禮西方阿彌陀佛

　金底寶澗池生華　　善根所成妙臺座　于彼座上如山王　　故我頂禮彌陀佛愿共諸眾生。往生安樂國

至心歸命禮西方阿彌陀佛

　十方所來諸佛子　　顯現神通至安樂　瞻仰尊顏常恭敬　　故我頂禮彌陀佛愿共諸眾生。往生安樂國

至心歸命禮西方阿彌陀佛

　諸有無常無我等　　亦如水月電影露　為眾說法無名字　　故我頂禮彌陀佛愿共諸眾生。往生安樂國

至心歸命禮西方阿彌陀佛　彼尊佛剎無惡名　　亦無女人惡道怖　眾人至心敬彼尊　　故我頂禮彌陀佛愿共諸眾生。往生安樂國

至心歸命禮西方阿彌陀佛　彼尊無量方便境　　無有諸趣惡知識　往生不退至菩提　　故我頂禮彌陀佛愿共諸眾生。往生安樂國

至心歸命禮西方阿彌陀佛　我說彼尊功德事　　眾善無邊如海水　所作善根清凈者　　回施眾生生彼土愿共諸眾生。往生安樂國

至心歸命禮　西方阿彌陀佛　哀愍覆護我　令法種增長　此世及后生　愿佛常攝受　愿共諸眾生　往生安樂國

至心歸命禮　西方極樂世界觀世音菩薩　愿共諸眾生　往生安樂國

至心歸命禮　西方極樂世界大勢至菩薩　愿共諸眾生　往生安樂國

至心歸命禮　西方極樂世界諸菩薩清凈大海眾　愿共諸眾生　往生安樂國

普為師僧父母及善知識法界眾生。斷除三障。同得往生阿彌陀佛國。歸命懺悔至心懺悔。自從無始受身來。恒以十惡加眾生。不孝父母謗三寶。造作五逆不善業。以是眾罪因緣故。妄想顛倒生纏縛。應受無量生死苦。頂禮懺悔愿滅除。懺悔已至心歸命禮阿彌陀佛

至心勸請。諸佛大慈無上尊。恒以空慧照三界。眾生盲冥不覺知。永沉生死大苦海。為拔群生離諸苦。勸請常住轉法輪。勸請已至心歸命禮阿彌陀佛

至心隨喜。歷劫已來懷嫉妒。我慢放逸由癡生。恒以嗔恚毒害火。焚燒智慧慈善根。今日思惟始惺悟。發大精進隨喜心。隨喜已至心歸命禮阿彌陀佛

至心回向。流浪三界內。癡愛入胎獄。生已歸老死。沉沒于苦海。我今修此福。回生安樂土。回向已至心歸命禮阿彌陀佛

至心發愿。愿舍胎藏形。往生安樂國。速見彌陀佛。無邊功德身。奉覲諸如來。賢圣亦復然。獲六神通力。救攝苦眾生。虛空法界盡。我愿亦如是。發愿已至心歸命禮阿彌陀佛(余悉同上法)

第四依天親菩薩愿往生禮贊偈二十拜。當后夜時禮(懺悔同前后)

至心歸命禮　西方阿彌陀佛　世尊我一心　歸命盡十方　無礙光如來　愿生安樂國

至心歸命禮　西方阿彌陀佛　觀彼世界相　勝過三界道　究竟如虛空　廣大無邊際　愿共諸眾生　往生安樂國

至心歸命禮　西方阿彌陀佛　正道大慈悲　出世善根生　凈光明滿足　如鏡日月輪　愿共諸眾生　往生安樂國

至心歸命禮　西方阿彌陀佛　備諸珍寶性　具足妙莊嚴　無垢光焰熾　明凈曜世間　愿共諸眾生　往生安樂國

至心歸命禮　西方阿彌陀佛　寶華千萬種　彌覆池流泉　微風動花葉　交錯光亂轉　愿共諸眾生　往生安樂國

至心歸命禮　西方阿彌陀佛　宮殿諸樓閣　觀十方無礙　雜樹異光色　寶欄遍圍繞　愿共諸眾生　往生安樂國

至心歸命禮　西方阿彌陀佛　無量寶交絡　羅網遍虛空　種種鈴發響　宣吐妙法音　愿共諸眾生　往生安樂國

至心歸命禮　西方阿彌陀佛　梵音悟深遠　微妙聞十方　正覺阿彌陀　法王善住持　愿共諸眾生　往生安樂國

至心歸命禮　西方阿彌陀佛　如來凈華眾　正覺花化生　愛樂佛法味　禪三昧為食　愿共諸眾生　往生安樂國

至心歸命禮　西方阿彌陀佛　永離身心惱　受樂常無間　大乘善根界　等無譏嫌名　愿共諸眾生　往生安樂國

至心歸命禮　西方阿彌陀佛　女人及根缺　二乘種不生　眾生所愿樂　一切能滿足　愿共諸眾生　往生安樂國

至心歸命禮　西方阿彌陀佛　無量大寶王　微妙凈花臺　相好光一尋　色像超群生　愿共諸眾生　往生安樂國

至心歸命禮　西方阿彌陀佛　天人不動眾　清凈智海王　如須彌山王　勝妙無過者　愿共諸眾生　往生安樂國

至心歸命禮　西方阿彌陀佛　天人丈夫眾　恭敬繞瞻仰　雨天樂花衣　妙香等供養　愿共諸眾生　往生安樂國

至心歸命禮　西方阿彌陀佛　安樂國清凈　常轉無垢輪　一念及一時　利益諸群生　愿共諸眾生　往生安樂國

至心歸命禮　西方阿彌陀佛　贊佛諸功德　無有分別心　能令速滿足　功德大寶海　愿共諸眾生　往生安樂國

至心歸命禮　西方阿彌陀佛　哀愍覆護我　令法種增長　此世及后生　愿佛常攝受　愿共諸眾生　往生安樂國

至心歸命禮　西方極樂世界　觀世音菩薩　愿共諸眾生　往生安樂國

至心歸命禮　西方極樂世界　大勢至菩薩　愿共諸眾生　往生安樂國

至心歸命禮　西方極樂世界　諸菩薩　清凈大海眾　愿共諸眾生　往生安樂國

普為師僧父母及善知識法界眾生。斷除三障。同得往生阿彌陀佛國。歸命懺悔

第五依彥琮法師愿往生禮贊偈。二十二拜。當旦起時禮(懺悔同前后)

至心歸命禮　西方阿彌陀佛　法藏因彌遠　極樂果還深　異珍參作地　眾寶間為林　華開希有色　波揚實相音　何當蒙授手　一遂往生心　愿共諸眾生　往生安樂國

至心歸命禮　西方阿彌陀佛　濁世難還入　凈土愿逾深　金繩直界道　珠網縵垂林　見色皆真色　聞音悉法音　莫謂西方遠　唯須十念心　愿共諸眾生　往生安樂國

至心歸命禮　西方阿彌陀佛　已成窮理圣　真有遍空威　在西時現小　俱是暫隨機　葉珠相映飾　沙水共澄輝　欲得無生果　彼土必須依　愿共諸眾生　往生安樂國

至心歸命禮　西方阿彌陀佛　五山毫獨朗　寶手印恒分　地水俱為鏡　香華同作云　業深成易往　困淺實難聞　必望除疑惑　超然獨不群　愿共諸眾生　往生安樂國

至心歸命禮　西方觀世音菩薩　千輪明足下　五道現光中　悲引恒無絕　人歸亦未窮　口宣猶在定　心靜更飛通　聞名皆愿往　日發幾花叢　愿共諸眾生　往生安樂國

至心歸命禮　西方大勢至菩薩　慧力標無上　身光備有緣　動搖諸寶國　侍坐一金蓮　鳥群非實鳥　天類豈真天　須知求妙樂　會是戒香全　愿共諸眾生　往生安樂國

至心歸命禮　西方阿彌陀佛　心帶真慈滿　光含法界圓　無緣能攝物　有想定非難　華隨本心變　宮移身自安　希聞出世境　須共入禪看　愿共諸眾生　往生安樂國

至心歸命禮　西方阿彌陀佛　回向漸為功　西方路稍通　寶幢承厚地　天香入遠風　開華重布水　覆網細分空　愿生何意切　正為樂無窮　愿共諸眾生　往生安樂國

至心歸命禮　西方阿彌陀佛　欲選當生處　西方最可歸　間樹開重閣　滿道布鮮衣　香飯隨心至　寶殿逐身飛　有緣皆得入　只是往人希　愿共諸眾生　往生安樂國

至心歸命禮　西方阿彌陀佛　十劫道先成　嚴界引群萌　金沙徹水照　玉葉滿枝明　鳥本珠中出　人唯華上生　敢請西方圣　早晚定相迎　愿共諸眾生　往生安樂國

至心歸命禮　西方阿彌陀佛　十方諸佛國　盡是法王家　偏求有緣地　冀得早無邪　八功如意水　七寶自然華　于彼心能系　當必往非賒　愿共諸眾生　往生安樂國

至心歸命禮　西方阿彌陀佛　凈國無衰變　一立古今然　光臺千寶合　音樂八風宣　池多說法鳥　空滿散花天　得生不畏退　隨意晚開蓮　愿共諸眾生　往生安樂國

至心歸命禮　西方阿彌陀佛　坐華非一像　圣眾亦難量　蓮開人獨處　波生法自揚　無災由處靜　不退為朋良　問彼前生輩　來斯幾劫強　愿共諸眾生　往生安樂國

至心歸命禮　西方阿彌陀佛　光舒救毗舍　宮立引韋提　天來香蓋捧　人去寶衣赍　六時聞鳥合　四寸踐華低　相看無不正　豈復有長迷　愿共諸眾生　往生安樂國

至心歸命禮　西方阿彌陀佛　普為弘三福　咸令滅五燒　發心功已至　系念罪便消　鳥化珠光轉　風好樂聲調　俱忻行道易　寧愁圣果遙　愿共諸眾生　往生安樂國

至心歸命禮　西方阿彌陀佛　珠色仍為水　金光即是臺　到時華自散　隨愿葉還開　游池更出沒　飛空互往來　真心能向彼　有善并修回　愿共諸眾生　往生安樂國

至心歸命禮　西方阿彌陀佛　洗心甘露水　悅目妙花云　同生機易識　等壽量難分　樂多無廢道　聲遠不妨聞　如何貪五濁　安然火自焚　愿共諸眾生　往生安樂國

至心歸命禮　西方阿彌陀佛　臺裹天人現　光中侍者看　懸空四寶閣　臨迥七重欄　疑多邊地久　德少上生難　且莫論余愿　西望已心安　愿共諸眾生　往生安樂國

至心歸命禮　西方阿彌陀佛　六根常合道　三涂永絕名　念頃游方遍　還時得忍成　地平無極廣　風長是處清　寄言有心輩　共出一危城　愿共諸眾生　往生安樂國

至心歸命禮　西方阿彌陀佛　哀愍覆護我　令法種增長　此世及后生　愿佛常攝受　愿共諸眾生　往生安樂國

至心歸命禮　西方極樂世界　觀世音菩薩　愿共諸眾生　往生安樂國

至心歸命禮　西方極樂世界　大勢至菩薩　愿共諸眾生　往生安樂國

至心歸命禮　西方極樂世界　諸菩薩　清凈大海眾　愿共諸眾生　往生安樂國

普為師僧父母善知識法界眾生斷除三障。同得往生阿彌陀佛國。歸命懺悔

第六比丘善導愿往生禮贊偈依十六觀作二十拜。當日中時禮(懺悔同前后)

至心歸命禮　西方阿彌陀佛　觀彼彌陀極樂界　　廣大寬平眾寶成　四十八愿莊嚴起　　超諸佛剎最為精　本國他方大海眾　　窮劫算數不知名　普勸歸西同彼會　　恒沙三昧自然成愿共諸眾生　往生安樂國

至心歸命禮　西方阿彌陀佛　地下莊嚴七寶幢　　無量無邊無億數　八方八面百寶成　　見彼無生自然悟　無生寶國永為常　　一一寶流無數光　行者傾心常對目　　騰神踴躍入西方愿共諸眾生　往生安樂國

至心歸命禮　西方阿彌陀佛　地上莊嚴轉無極　　金繩界道非工匠　彌陀愿智巧莊嚴　　菩薩人天散華上　寶地寶色寶光嚴　　一一光成無數臺　臺中寶樓千萬億　　臺側百億寶幢圍愿共諸眾生　往生安樂國

至心歸命禮　西方阿彌陀佛　一一臺上虛空中　　莊嚴寶樂亦無窮　八種清風尋光出　　隨時鼓樂應機音　機音正受稍為難　　行住坐臥攝心觀　唯除睡時常憶念　　三昧無為即涅槃愿共諸眾生　往生安樂國

至心歸命禮　西方阿彌陀佛　寶國寶林諸寶樹　　寶華寶葉寶根莖　或以千寶分林異　　或有百寶共成行　行行相當葉相次　　色各不同光亦然　等量齊高三十萬　　枝條相觸說因緣愿共諸眾生　往生安樂國

至心歸命禮　西方阿彌陀佛　七重羅網七重宮　　綺互回光相映發　化天童子皆充遍　　瓔珞輝光超日月　行行寶葉色千般　　華敷等若旋金輪　果變光成眾寶蓋　　塵沙佛剎現無邊愿共諸眾生　往生安樂國

至心歸命禮　西方阿彌陀佛　寶池寶岸寶金沙　　寶渠寶葉寶蓮華　十二由旬皆正等　　寶羅寶網寶欄遮　德水分流尋寶樹　　聞波睹樂證恬怕　寄語有緣同行者　　努力翻迷還本家愿共諸眾生　往生安樂國

至心歸命禮　西方阿彌陀佛　一一金繩界道上　　寶樂寶樹千萬億　諸天童子散香花　　他方菩薩如云集　無量無邊無能計　　稽首彌陀恭敬立　風鈴樹響遍虛空　　嘆說三尊無有極愿共諸眾生　往生安樂國

至心歸命禮　西方阿彌陀佛　彌陀本愿華王座　　一切眾寶以為成　臺上四幢張寶幔　　彌陀獨坐顯真形　真形光明遍法界　　蒙光觸者心不退　晝夜六時專想念　　終時快樂如三昧愿共諸眾生　往生安樂國

至心歸命禮　西方阿彌陀佛　彌陀佛身遍法界　　影現眾生心想中　是故勸汝常觀察　　依心起相表真容　真容寶像臨華座　　心開見彼國莊嚴　寶樹三身華遍滿　　風鈴樂響與文同愿共諸眾生　往生安樂國

至心歸命禮　西方阿彌陀佛　彌陀身色如金山　　相好光明照十方　唯有念佛蒙光攝　　當知本愿最為強　十方如來舒舌證　　專稱名號至西方　到彼華臺聞妙法　　十地愿行自然彰愿共諸眾生　往生安樂國

至心歸命禮　西方阿彌陀佛　觀音菩薩大慈悲　　已得菩提舍不證　一切五道內身中　　六時觀察三輪應　應現身光紫金色　　相好威儀轉無極　恒舒百億光王手　　普接有緣歸本國愿共諸眾生　往生安樂國

至心歸命禮　西方阿彌陀佛　勢至菩薩難思議　　威光普照無邊際　有緣眾生蒙光觸　　增長智慧超三界　法界傾搖如轉蓬　　化佛云集滿虛空　普勸有緣常憶念　　永絕胞胎證六通愿共諸眾生　往生安樂國

至心歸命禮　西方阿彌陀佛　正坐加趺入三昧　　想心乘念至西方　睹見彌陀極樂界　　地上虛空七寶妝　彌陀身量極無邊　　重勸眾生觀小身　丈六八尺隨機現　　圓光化佛等前真愿共諸眾生　往生安樂國

至心歸命禮　西方阿彌陀佛　上輩上行上根人　　求生凈土斷貪嗔　就行差別分三品　　五門相續助三因　一日七日專精進　　畢命乘臺出六塵　慶哉難逢今得遇　　永證無為法性身愿共諸眾生　往生安樂國

至心歸命禮　西方阿彌陀佛　中輩中行中根人　　一日齋戒處金蓮　孝養父母教回向　　為說西方快樂因　佛與聲聞眾來取　　直到彌陀華座邊　百寶華籠經七日　　三品蓮開證小真愿共諸眾生　往生安樂國

至心歸命禮　西方阿彌陀佛　下輩下行下根人　　十惡五逆等貪嗔　四重偷僧謗正法　　未曾慚愧悔前愆　終時苦相皆云集　　地獄猛火罪人前　忽遇往生善知識　　急勸專稱彼佛名　化佛菩薩尋聲到　　一念傾心入寶蓮　三業障重開多劫　　于時始發菩提因愿共諸眾生　往生安樂國

至心歸命禮　西方阿彌陀佛　樂何啻樂事難思議　無邊菩薩為同學　　性海如來盡是師　渴聞波若絕思漿　　念食無生即斷饑　一切莊嚴皆說法　　無心領納自然知　七覺花池隨意入　　八輩凝神會一枝　彌陀心水沐身頂　　觀音大勢與衣披　欻爾騰空游法界　　須臾授記號無為　如此逍遙無極處　　吾今不去待何時愿共諸眾生　往生安樂國

至心歸命禮　西方阿彌陀佛　哀愍覆護我　　令法種增長　　此世及后生　愿佛常攝受愿共諸眾生　往生安樂國

至心歸命禮　西方阿彌陀佛　觀音勢至諸菩薩　清凈大海眾　愿共諸眾生　往生安樂國

普為師僧父母及善知識法界眾生。斷除三障。同得往生阿彌陀佛國。歸命懺悔

上二品懺悔發愿等同前。須要中要取初。須略中略取中。須廣中廣取下。其廣者就實有心愿生者而勸。或對四眾。或對十方佛。或對舍利尊像大眾。或對一人若獨自等。又向十方盡虛空三寶及盡眾生界等。具向發露懺悔。懺悔有三品上中下。上品懺悔者。身毛孔中血流眼中血出者。名上品懺悔。中品懺悔者。遍身熱汗從毛孔出眼中血流者。名中品懺悔。下品懺悔者。遍身徹熱眼中淚出者。名下品懺悔。此等三品雖有差別。即是久種解脫分善根人。致使今生敬法重人不惜身命。乃至小罪若懺。即能徹心徹髓能如此懺者。不問久近。所有重障頓皆滅盡。若不如此。縱使日夜十二時急走終是無益。若不作者應知。雖不能流淚流血等。但能真心徹到者。即與上同。敬白十方諸佛十二部經一切賢圣。及一切天龍八部法界眾生現前大眾等。證知我某甲發露懺悔。從無始已來。乃至今身。殺害一切三寶師僧父母六親眷屬善知識法界眾生。不可知數。偷盜一切三寶師僧父母六親眷屬善知識法界眾生物。不可知數。于一切三寶師僧父母六親眷屬善知識法界眾生上起邪心。不可知數。妄語欺誑一切三寶師僧父母六親眷屬善知識法界眾生。不可知數。綺語調弄一切三寶師僧父母六親眷屬善知識法界眾生。不可知數。惡口罵辱誹謗毀呰一切三寶師僧父母六親眷屬善知識法界眾生。不可知數。兩舌斗亂破壞一切三寶師僧父母六親眷屬善知識法界眾生。不可知數。或破五戒八戒十戒十善戒二百五十戒五百戒菩薩三聚戒十無盡戒。乃至一切戒及一切威儀戒等。自作教他見作隨喜。不可知數。如是等眾罪。亦如十方大地無邊微塵無數。我等作罪亦無邊無數。虛空無邊。我等作罪亦復無邊。法界無邊亦如上。法性無邊亦如上。佛無邊亦如上。如是等罪上至諸菩薩。下至聲聞緣覺。所不能知。唯佛與佛乃能知我罪之多少。今于三寶前法界眾生前。發露懺悔不敢覆藏。唯愿十方三寶法界眾生。受我懺悔憶我清凈。始從今日愿共法界眾生。舍邪歸正發菩提心。慈心相向佛眼相看。作菩提眷屬真善知識。同生阿彌陀佛國。乃至成佛。如是等罪永斷。相續更不敢作。懺悔已。至心歸命禮阿彌陀佛。禮懺竟。若入觀及睡時。應發此愿。若坐若立一心合掌。正面向西十聲稱阿彌陀佛觀音勢至諸菩薩清凈大海眾竟。弟子現是生死凡夫。罪障深重輪回六道。苦不可言。今遇善知識。得聞彌陀本愿名號。一心稱念求愿往生。愿佛慈悲不舍本弘誓愿攝受。弟子不識彌陀佛身相光明。愿佛慈悲示現弟子身相。觀音勢至諸菩薩等。及彼世界清凈莊嚴光明等相。道此語已。一心正念。即隨意入觀及睡。或有正發愿時即得見之。或有睡時得見。此愿比來亦大有現驗。問曰。稱念禮觀阿彌陀佛。現世有何功德利益。答曰。若稱阿彌陀佛一聲。即能除滅八十億劫生死重罪。禮念已下亦是。十往生經云。若有眾生念阿彌陀佛愿往生者。彼佛即遣二十五菩薩。擁護行者。若行若坐若住若臥。若晝若夜。一切時一切處。不令惡鬼惡神得其便也。又如觀經云。若稱禮念阿彌陀佛愿往生彼國者。彼佛即遣無數化佛無數化觀音勢至菩薩護念行者。復與前二十五菩薩等。百重千重圍繞行者。不問行住坐臥一切時處。若晝若夜常不離行者。今既有斯勝益可憑。愿諸行者各須至心求往。又如無量壽經云。若我成佛。十方眾生稱我名號下至十聲。若不生者。不取正覺。彼佛今現在世成佛。當知本誓重愿不虛。眾生稱念必得往生。又如彌陀經云。若有眾生聞說阿彌陀佛。即應執持名號。若一日若二日乃至七日。一心稱佛不亂。命欲終時。阿彌陀佛與諸圣眾現在其前。此人終時心不顛倒。即得往生彼國。佛告舍利弗。我見是利故說是言。若有眾生聞說是者。應當發愿愿生彼國。次下說云。東方如恒河沙等諸佛。南西北方及上下一一方如恒河沙等諸佛。各于本國出其舌相遍覆三千大千世界。說誠實言。汝等眾生。皆應信是一切諸佛所護念經云何名護念。若有眾生。稱念阿彌陀佛。若七日及一日。下至一聲乃至十聲一念等。必得往生。證成此事故名護念經。次下又云。若稱佛往生者。常為六萬恒沙等諸佛之所護念。故名護念經。今既有此增上誓愿可憑。諸佛子等。何不勵意去也

集諸經禮懺儀卷下