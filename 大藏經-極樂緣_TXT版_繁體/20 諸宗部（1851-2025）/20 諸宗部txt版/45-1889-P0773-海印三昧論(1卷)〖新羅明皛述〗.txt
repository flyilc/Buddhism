　　No. 1889

海印三昧論一卷(并序)

依大方廣佛華嚴經

　　　　明皛所述


若夫大道無邊非隘行之能尋。至理深玄非淺智之所識。如以局情入道。道非局入。執教求理。理非執求。要以無方大行始可稱道。孱空圓智迥會理矣。故請將來君子同懷寄筌之意

　歸命盡十方　　法界中三寶
　我欲報佛恩　　略演契經義
　普令眾生類　　得大涅槃樂
　愿慈加護念　　滿我本誓愿　

論曰。有大三昧。名曰海印。速令行者至不退地。用小方便獲大利益。其印之內要義偈頌名陀羅尼。總持一切契經要義。普含一切諸佛功德。然陀羅尼略有二種。一法。二義。法中有三。謂體智用。所言體者。謂諸眾生根本一心。是心本來自性清凈。不增不減。不生不滅。曠大無邊猶如虛空。總持一切世出世法。無不攝故。所言智者。謂如來地理量二智。無理不照無事不達。總持一切無邊功德。無不攝故。所言用者。謂如來地應化二身。普應法界教化眾生。盡未來際化用無竭。總持一切世出世間所有諸法。無不攝故。所言義者。謂摩訶衍圓教所顯廣大妙義。總持十方三世諸佛秘密法藏。無不攝故。如是二種陀羅尼門各攝無量塵沙法門。相容無礙互相攝入。隨入一門無所不通。了達一切塵沙法門。入佛境界得無所畏。如經偈言。一中解無量。無量中解一。展轉生非實。智者無所畏。如是二種陀羅尼門。乃至無量塵沙法門。悉入海印三昧之內。譬如天下所有諸水悉入大海無流不納。海印三昧亦復如是。悉納一切諸契經水。譬如空中日月星宿諸天宮殿。阿修羅兵及天帝釋所將兵眾。悉皆影現大海水中。海印三昧亦復如是。無量無邊法界諸佛菩薩圣眾悉現其中。陀羅尼義如頌應知。如其欲讀從印中角生字為始。隨印文轉周回乃至涅槃為終。頌曰

剎　─　一　─　剎　─　方　　　是　─　則　　　是　─　則　─　處　─　住　─　無　─　滅　─　無　─　生

│　　　　　　　　　　　│　　　│　　　│　　　│　　　　　　　　　　　　　　　　　　　　　　　　　　　│

本　　　中　─　解　　　十　　　無　　　法　　　菩　　　處　─　煩　─　惱　─　菩　─　提　─　體　　　無

│　　　│　　　│　　　│　　　│　　　│　　　│　　　│　　　　　　　　　　　　　　　　　　　│　　　│

形　　　法　　　于　　　滿　　　量　　　一　　　提　　　異　　　提　─　菩　─　識　─　人　　　無　　　是

│　　　│　　　│　　　│　　　│　　　│　　　│　　　│　　　│　　　　　　　　　　　│　　　│　　　│

亦　　　切　　　一　　　土　　　法　　　法　　　涅　　　非　　　近　　　本　─　來　　　無　　　二　　　如

│　　　│　　　│　　　│　　　│　　　│　　　│　　　│　　　│　　　│　　　│　　　│　　　│　　　│

不　　　一　　　無　　　佛　─　一　　　一　　　槃　　　槃　　　而　　　心　　　無　　　而　　　涅　　　亦

│　　　│　　　│　　　　　　　　　　　│　　　│　　　│　　　│　　　│　　　│　　　│　　　│　　　│

大　　　切　　　量　─　法　─　則　─　是　　　體　　　涅　　　甚　　　身　　　生　　　親　─　槃　　　法

│　　　│　　　　　　　　　　　　　　　　　　　│　　　│　　　│　　　│　　　│　　　　　　　　　　　│

一　　　一　─　解　─　中　─　一　─　者　─　智　　　死　　　難　─　見　　　滅　─　一　─　切　─　諸

│　　　　　　　　　　　　　　　　　　　　　　　　　　　│

佛　─　國　─　容　─　十　─　法　─　界　─　而　　　生　　　槃　─　涅　─　則　─　死　─　生　─　知

　　　　　　　　　　　　　　　　　　　　　　　　│　　　　　　　　　　　　　　　　　　　　　　　　　　　│

相　─　本　─　剎　─　諸　　　一　─　令　　　諸　　　念　─　一　─　念　─　未　─　曾　─　演　　　不

│　　　　　　　　　　　│　　　│　　　│　　　│　　　│　　　　　　　　　　　　　　　　　　　│　　　│

恒　　　剎　─　一　　　大　　　塵　　　不　　　世　　　一　　　詣　─　遍　─　促　─　成　　　長　　　死

│　　　│　　　│　　　│　　　│　　　│　　　│　　　│　　　│　　　　　　　　　　　│　　　│　　　│

如　　　方　　　切　　　曠　─　增　　　是　　　界　　　則　　　十　　　身　─　心　　　縮　　　遠　　　生

│　　　│　　　│　　　　　　　　　　　│　　　│　　　│　　　│　　　│　　　│　　　│　　　│　　　│

故　　　十　　　塵　─　中　─　皆　─　如　　　不　　　知　　　方　　　知　　　舊　　　不　　　長　　　舍

│　　　│　　　　　　　　　　　　　　　　　　　│　　　│　　　│　　　│　　　│　　　│　　　│　　　│

無　　　含　─　包　─　塵　─　一　─　累　─　重　　　了　　　求　　　不　　　成　　　亦　─　劫　　　進

│　　　　　　　　　　　　　　　　　　　　　　　　　　　│　　　│　　　│　　　│　　　　　　　　　　　│

量　─　無　─　數　─　曠　─　大　─　劫　─　智　─　者　　　成　─　佛　　　佛　─　往　─　昔　─　精

　生死涅槃非異處　　煩惱菩提體無二
　涅槃親而無人識　　菩提近而甚難見
　身心本來無生滅　　一切諸法亦如是
　無生無滅無住處　　則是菩提涅槃體
　智者一中解一切　　一切法中解于一
　無量法則是一法　　一法則是無量法
　一佛土滿十方剎　　一剎本形亦不大
　一佛國容十方界　　而諸世界不重累
　一塵包含十方剎　　一切塵中皆如是
　不令一塵增曠大　　諸剎本相恒如故
　無量無數曠大劫　　智者了知則一念
　一念未曾演長遠　　長劫亦不縮成促
　遍詣十方求成佛　　不知身心舊成佛
　往昔精進舍生死　　不知生死則涅槃　

論曰。此法門者。能開一切菩薩慧眼。能果一切菩薩所愿。一切行者。欲生凈土。當依此門念念習學。一切時中勿令間斷。乘此法者。用小方便速至佛果。譬如有人乘船。入海欲度彼岸。得好順風用小方便速達彼岸。乘此法者。行住坐臥一切時中恒入滅定。乘此法者。不久當得不礙忍地。有如是等種種利益。乃至諸佛住無數劫說不能盡。三世諸佛秘密法藏莫過于此陀羅尼頌。若有行者意欲速進無上菩提。應當先發廣大妙愿。于諸眾生起大慈心。于善知識生難遭想。敬重三寶破除我慢。依大乘經至心懺悔一切罪障。然后專求大善知識。咨問法要。聞說法已。系念思惟。如說修行。一切時中無間斷心。若能如是不久當入陀羅尼門。如上所說海印三昧出華嚴經十地品中。其印像者。以義安也。其頌文者。總述一部經中要義以為頌耳。云何印道無始終者。欲顯一道離三世際。前際后際不可攝故。云何印道有盤曲者。欲顯一道隨緣稱機。應三乘行現差別故。以何義故五十六角共成印者。欲顯地前四十心位及與十地等覺妙覺。如是五十二位人等皆依一道而修四攝度眾生故。五十二角表其五十二種人也。余四角者。表四攝也。十信位中仰信一道四攝法故。十解位中信解一道四攝法故。十行位中信行一道四攝行故。十回向中解行俱圓而行一道四攝行故。十地位中及等覺位正證一道行四攝故。妙覺位中究竟圓證一道根原。盡未來際以四攝法化眾生故。云何頌中縱橫同有十四字者。欲顯菩薩行雖無量種不離于十波羅蜜四攝行故。十方無邊一切世界諸菩薩等。皆依此行為根本故。云何頌中有始終者。為欲安慰怯弱菩薩。佛道雖遠修行不絕。終歸成佛勿退行故。云何頌首及與頌末俱處中者。欲顯初心所習正觀不異如來正觀智故。云何縱橫四圍循讀皆失句者。欲顯甚深陀羅尼義。非斷常見及邊見人所能知故。云何從中尋得句者。欲顯甚深陀羅尼義中道正觀乃能知故。云何印外更無頌者。欲顯佛教雖越塵沙不離一道。一道以外更無法故。云何不釋頌中義者。欲令行者于少文中多解義故。恐諸行者棄本逐末貪數文句失大益故。如經中言。寧以少聞多解義味。不愿多聞于義不了。欲驗行者得利多少根機深淺行生熟故。欲令小見憍慢眾生于正法中生重心故。然此深義非九種人所知境界。何等為九。一非凡夫所知境界。二非世智辨聰境界。三非分別法相境界。四非聲聞緣覺境界。五非空見行者境界。六非散心多聞境界。七非邊見眾生境界。八非斷見眾生境界。九非常見眾生境界。如是等輩互相嫌言。我智則勝彼智必弱。唯我獨能盡解佛法。如是等輩甚可憐愍。于五尺身起長大我。將方寸意量虛空盡。亦如小兒蠡杯酌海。謂言唯我量大海盡。小見眾生度量佛法亦復如是。彼等若不破除我慢。不悔本心。難可教示。設使口誦不會深理。縱使多聞唯長憍慢。徒勞無益。如經偈言。譬如貧窮人日夜數他寶。自無半錢分。多聞亦如是。有如是等種種眾生。欲護彼故更不釋義。恐彼惡見轉加增長。永沈苦海無出期故。如經偈言。破法不信故墜于三惡道。我寧不說法。疾入于涅槃。如上所說。陀羅尼義是無邊行等法界智所知境界。如經偈言。游心法界如虛空。是人乃知佛境界。以何義故存其本者。欲顯正法畢竟常住三世諸佛共所依故。譬如繩墨是常法則前匠后匠共所依故。復次欲令假名菩薩舍末尋本達本原故。欲令正法常住不滅法光恒照畢竟不絕破除眾生無明闇故。欲令眾生世世生處佛種不斷故存本也。契經要義略述如是。欲盡其原唯佛窮了。但仰信解贊揚教耳。欲發弘愿。以偈贊曰

　佛法甚廣大　　量同于虛空
　我已所述義　　如一毛孔分
　所述諸功德　　普施眾生類
　速登十地位　　皆共成佛果　

海印三昧論一卷

局(省好)筌(現)隘(省力知)孱(妙文內里為)

永久元年癸巳八月二十日書寫了　筆生助范享保六年三月以城干高山寺藏本對校