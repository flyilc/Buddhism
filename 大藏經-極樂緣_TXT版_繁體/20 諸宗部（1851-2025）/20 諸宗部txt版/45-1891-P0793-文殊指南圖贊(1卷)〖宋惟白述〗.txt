　　No. 1891

佛國禪師文殊指南圖贊

　　　　中書舍人張商英述


華嚴性海納香水之百川。法界義天森寶光之萬像。極佛陀之真智。盡含識之靈源。故世主妙嚴文殊結集。龍宮誦出。雞嶺傳來。繼踵流通普聞華夏。李長者合論四十軸。觀國師疏鈔一百卷。龍樹尊者二十萬偈。佛國禪師五十四贊。四家之說學者所宗。若乃撮大經之要樞。舉法界之綱目。標知識之儀相。述善財之悟門。人境交參事理俱顯。則意詳文簡。其圖贊乎。信受奉行為之序引

善財童子初詣裟羅林中。參　文殊師利菩薩。象王顧盻。師子嚬呻。六千比丘言下成道。五眾益友頓啟初心。得根本智指南法門。證十信心

　　　贊　曰

【圖】<PIC>45079301.gif</PIC>


　出林還又入林中　　便是娑羅佛廟東
　師子吼時芳草綠　　象王回處落花紅
　六千乞士十心滿　　五眾高人一信通
　珍重吾師向南去　　百城煙水渺無窮　

善財童子第二詣妙峰山。參　德云比丘。羅尋覓七日方見在別峰上徐步經行。頂禮問法。入佛境界。得憶念諸佛普見法門。證發心住

　　　贊　曰

　德云長在妙高峰　　行繞峰頭不定蹤　

【圖】<PIC>45079302.gif</PIC>


　七日既云尋未見　　一朝何故卻相逢
　發心住處師緣合　　普見門中佛境容
　回首夕陽坡下望　　白云青嶂萬千重　

善財童子第三詣海門國。參　海云比丘。十二年中觀海現佛。千二百歲摩頂說經。憶念受持。聚筆難寫。得普眼法門。證治地住

　　　贊　曰

　一入多門又到門　　分明普眼照乾坤
　十年觀海深深趣　　千載聞經品品存
　白浪涌花成異瑞　　紅蓮現佛獨稱尊　

【圖】<PIC>45079303.gif</PIC>


　須彌聚筆休云寫　　萬頃滄波欲斷魂　

善財童子第四詣楞伽道傍。參　善住比丘。來往空中廣現神變。手摩日月。身出煙焰遍游佛剎普散天花。得普速疾供養諸佛法門。證修行在

　　　贊　曰

　迢迢一到海楞伽　　遙望空中事可佳
　念念遍游諸佛剎　　紛紛艷曳落天花
　手摩日月三輪外　　身出煙云四面遮
　若也更求生貴樂　　禹門洪浪跳金蝸　

【圖】<PIC>45079304.gif</PIC>


善財童子第五詣達里茶國。參　彌加長者。問已作禮散香花寶。放光照耀。分別字輪。究萬類音。悟總持法。得妙音陀羅尼法門。證生貴在

　　　贊　曰

　檀末金花香寶珍　　繽紛散后現威神
　騰騰光照三千界　　落落言分萬字輪
　郁密林蠻處虎豹　　深沉淵澤聚龍麟　

【圖】<PIC>45079401.gif</PIC>


　妙音唱出陀羅語　　辨盡胡人與漢人　

善財童子第六詣住林城。參　解脫長者。一身中現十方佛剎土。佛無異國土何殊。不來而來。要見即見。得如來無礙莊嚴法門。證具足住

　　　贊　曰

　十二年中到住林　　住林深處訪知音　

【圖】<PIC>45079402.gif</PIC>


　有時要見十方佛　　無事閑觀一片心
　不去不來如焰影　　緣生緣滅過光陰
　莊嚴門啟誰人到　　幽徑落華流水深　

善財童子第七詣摩利伽羅國。參　海幢比丘。半年觀察三昧。定境現十四類。涌百千相。般若智照何所不彰。得普眼舍得法門。證正心住

【圖】<PIC>45079403.gif</PIC>


　　　贊　曰

　光陰已過半身間　　終日冥然靜若山
　身上出生十四類　　毫中涌現百千般
　一心觀察無休息　　六月思惟不等閑
　摩利伽天好春色　　柳鶯梁燕語綿蠻　

善財童子第八詣海潮處園林。參　休舍優婆夷。堂閣莊嚴。陂池間錯。智悲同運。生死雙

【圖】<PIC>45079404.gif</PIC>
摧。啟菩提心。悟究竟愿。得離憂安隱幢法門。證不退住

　　　贊　曰

　寶樹園林間寶墻　　金光明網布金床
　千層堂閣穹崇麗　　萬派陂池汗漫香
　究竟愿門周法界　　菩提心廣遍塵方
　河沙諸佛曾承事　　安隱幢高是歇場　

善財童子第九詣那羅素國。參　毗目瞿沙仙人。無量仙人同音贊。已下林執手佛剎現前悟真凈智。卷舒自在得無勝幢法門。證童真住

　　　贊　曰

　毗目仙人下寶床　　摩頭執手看殊祥
　十方佛境同時現　　萬象星羅忽頓彰
　無勝妙幢騰瑞色　　遮那文藏顯靈光　

【圖】<PIC>45079501.gif</PIC>


　卻還本座求端的　　轉覺平生見處長　

善財童子第十詣伊沙聚落。參　勝熱婆羅門。五熱炙身。心生疑惑諸天共贊。頓悔自愆。直上刀山投身火聚。得無盡輪法門。證王子住

　　　贊　曰

　求師擇友古今難　　邪正誰分萬慮間　

【圖】<PIC>45079502.gif</PIC>


　若使全身投火聚　　先須努力上刀山
　六天贊后方知妙　　五熱熏時豈等閑
　無盡輪中王子住　　玉樓金殿鎖塵寰　

善財童子第十一詣師子奮迅城。參　慈童女。師子宮殿龍勝天衣一一器中佛佛影現。能證諸行所了境智。得般若波羅蜜多法門。證灌頂住

【圖】<PIC>45079503.gif</PIC>


　　　贊　曰

　控鶴乘云入帝鄉　　漸觀真境漸難量
　狻猊城里音容秀　　龍勝床高雅韻長
　一一器中含佛剎　　重重影內現神光
　千門萬戶今朝啟　　成朵波羅花滿堂　

善財童子第十二詣三眼國。參　善見比丘。頂(本經作頸)文三道圓光一尋。萬字胸標金輪掌

【圖】<PIC>45079504.gif</PIC>
現。順機順法。無念無照。得隨順燈法門。證歡喜行

　　　贊　曰

　直入城中借問人　　人人指點在云林
　便知求友到三眼　　忽見吾師光一尋
　三十八河崇佛事　　百千萬劫聽潮音
　出家何必云年少　　一息蹉跎歲月深　

善財童子第十三詣名聞河渚中。參　自在童子。八部龍天空中告語。十千童子樂共戲沙。工巧方術商農算印。得工巧大神通智法門。證饒益行

　　　贊　曰

　十千童子樂無涯　　河渚沙中共戲沙
　不可數窮為轉轉　　阿庾多計洛叉叉
　巧書算印將何用　　醫相商農未足夸　

【圖】<PIC>45079601.gif</PIC>


　大智光明如會得　　滿天星月屬皇家　

善財童子第十四詣海住城中。參　見足優婆夷。敷十億座。延無量人。安一小器。涌無量寶。萬方來者悉得滿足。得無盡福德藏法門。證無違逆行

　　　贊　曰

　海住城高瑞氣濃　　更觀奇特事無窮　

【圖】<PIC>45079602.gif</PIC>


　須知隱約千般外　　盡出希微一器中
　四圣授時成圣果　　六凡食后脫凡籠
　少林別有真滋味　　花果馨香滿木紅　

善財童子第十五詣大興城。參　明智居士。處高臺上。仰視空中一切諸寶繽紛而下。若貴若貧財施法施。得隨意出生藏法門。證無屈撓行

【圖】<PIC>45079603.gif</PIC>


　　　贊　曰

　萬象澄明絕點埃　　大興居士在高臺
　求財窮子紛紛到　　聽法高流疊疊來
　施物應機心路遠　　出生隨意藏門開
　萬般千樣從空落　　無量人天飽暖回　

善財童子第十六詣師子宮城。參　寶髻長者。執手觀宅。重疊妙閣。見十界生。施十種

【圖】<PIC>45079604.gif</PIC>
寶。過去修因蘊積智藏。得無盡藏法門。證離(華嚴疏作無)癡亂行

　　　贊　曰

　執手歸家看技能　　善財一見長威棱
　十重樓閣從頭覷　　三世如來最上層
　今日人間成妙果　　當年佛所施香燈
　若將此事為奇特　　辜負南山萬歲藤　

善財童子第十七詣藤根國。參　普眼長者。調香調藥。理身理心。運平等悲。利益無量。是生皆度。是佛俱見。得普見諸佛歡喜法門。證善現行

　　　贊　曰

　遠入藤根路渺茫　　普門普眼趣何長
　身心安樂渾無病　　香藥調和別有方
　禪悅珍羞平濟惠　　名衣上服等分張　

【圖】<PIC>45079701.gif</PIC>


　微塵生佛如求見　　細把波羅蜜味嘗　

善財童子第十八詣多羅幢國。參　無厭足王。詔入宮殿。細觀善惡。示現調伏。令修福業了生如幻化幻如生。得如幻法門。證無著行

　　　贊　曰

　幢王一詔入深宮　　鳳閣龍庭事莫同　

【圖】<PIC>45079702.gif</PIC>


　劍戟刀山成妙用　　鑊湯爐炭顯神功
　妄言惡舌當須斷　　殺盜邪淫禁不通
　便是金輪化天下　　大千沙界鼓堯風　

善財童子第十九詣妙光城。參　大光王。明明三昧入一切智。法法顯現諸天圍繞。種性莊嚴觀仰無盡。得大慈幢法門。證難得行

【圖】<PIC>45079703.gif</PIC>


　　　贊　曰

　百寶光城物象鮮　　又觀王入定中圓
　山川草木皆回轉　　鳥獸魚龍悉現前
　以法攝持千萬眾　　歸心侍衛幾重天
　為君傳道誠難得　　十地三賢未比肩　

善財童子第二十詣安住城。參　不動優婆夷。光觸身者即得清涼。經乎塵劫不生欲心。

【圖】<PIC>45079704.gif</PIC>
諸種勝法一智無礙。得求法無厭法門。證善法行

　　　贊　曰

　夷夷相好世難倫　　正是當年個女人
　過去劫逢無垢佛　　至今成得有為身
　幾生欲海澄清浪　　一片心田絕點塵
　求法既云未休歇　　朱顏應不惜青春　

善財童子第二十一詣都薩羅城。參　遍行外道。徐行山頂。色相圓明。十千天人九十六種。觀器觀機。無依無作。得一切處菩薩行法門。證真實行

　　　贊　曰

　城里相尋晚景分　　中宵城外去尋君
　煇華氣象凝青嶂　　色相圓明步白云
　隨類現身非一一　　當機演法未聞聞　

【圖】<PIC>45079801.gif</PIC>


　東西南北微塵內　　外道天魔盡出群　

善財童子二十二詣廣大國中。參　優缽羅華長者。采諸寶香合成一味。變化祥瑞普熏法界。使聞香者獲法身香。得調和香法門。證離眾生相回向

　　　贊　曰

　優缽羅華向日開　　滿天風味入靈臺　

【圖】<PIC>45079802.gif</PIC>


　雪山牛首皆收到　　象藏龍宮盡采來
　一炷普熏成雨露　　十方騰瑞起風雷
　吾家不用調和法　　也自馨香遍九垓　

善財童子第二十三詣樓閣城中。參　船師婆施羅。一切商人共論寶。聚酌海深淺。于其遠近望月觀星。知來識往。得大悲幢法門。證不壞回向

【圖】<PIC>45079803.gif</PIC>


　　　贊　曰

　平生活計聚城樓　　來往商人古岸頭
　鷗鷺過時江蓼嫩　　燕鴻歸后白蘋秋
　碧天有月尋珠浦　　滄海無風到寶洲
　鼓掉呈橈何處客　　入云帆勢去悠悠　

善財童子第二十四詣可樂城中。參　無上勝長者。無憂林中理斷世務。八部龍天一切

【圖】<PIC>45079804.gif</PIC>
人畜無貪無嗔無斗無諍。得一切處無作神通法門。證等一切佛回向

　　　贊　曰

　十有余年四海游　　因尋上勝到無憂
　幾多魔畜貪嗔息　　八部龍天斗諍休
　一切處修菩薩行　　三千世界鬼神愁
　秪因成就如斯力　　喚得勞生盡轉頭　

善財童子第二十五詣輪那國中。參　師子嚬呻比丘尼。妙勝光王日光園中。八德流泉百花寶木。頭頭映現一一示身。得成就一切智法門。證一切處回向

　　　贊　曰

　師身已得意生身　　遍往塵方指示人
　泉沼靈源八德美　　園林寶樹百花新
　頭頭顯現輝心鏡　　名各隨宜轉法輪　

【圖】<PIC>45079901.gif</PIC>


　多劫既能師子吼　　不知何處又嚬呻　

善財童子第二十六詣崄難國中。參　婆須蜜女。現真金色。身出光明。或現或觸。無染無著。了性欲空皆獲道果。得離貪欲際法門。證功德藏回向

　　　贊　曰

　相逢相問有何緣　　高行如來一寶錢　

【圖】<PIC>45079902.gif</PIC>


　執手抱身心月靜　　吻唇唼舌戒珠圓
　人非人女皆隨現　　天與天形應不偏
　三德已明貪欲際　　酒樓花洞醉神仙　

善財童子第二十七詣善度城中。參　鞞瑟胝羅居士。如來塔開栴檀香座。百千諸佛悉來此中。無涅槃者但為調伏。得不般涅槃際法門。證善根回向

【圖】<PIC>45079903.gif</PIC>


　　　贊　曰

　山川重疊轉艱難　　到此平生意氣歡
　鞞瑟胝羅如月滿　　栴檀佛塔似天寬
　但觀種類示調伏　　不見如來般涅槃
　三昧境隨成正覺　　十方塵剎掌中看　

善財童子第二十八詣補陀(本經作怛)落迦山。參　觀自在菩薩。諸菩薩眾各坐寶石。猶如滿

【圖】<PIC>45079904.gif</PIC>
月。共演慈音。說離怖畏。隨宜攝化。得大悲行法門。證隨順眾生回向

　　　贊　曰

　迤邐山西巖下求　　金剛寶石月輪秋
　善財童子叮嚀語　　卻問觀音那路修
　一切含生離怖畏　　百千異類等調柔
　聞思修入三摩地　　犬吠雞啼卒未休　

善財童子第二十九即此空中。參　正趣菩薩。放大光明映奪諸相。足按地六種震動。過微塵國事無量佛。得普門速疾行。證真如相回向

　　　贊　曰

　堂堂此界太虛中　　身放毫明照不同
　日月星辰光映奪　　天人龍鬼貌朦朧
　從來國土無空過　　所到師門有變通　

【圖】<PIC>45080001.gif</PIC>


　普疾行功聊借問　　竹房云鎖日頭東　

善財童子第三十詣墮羅缽底城。參　大天神。長伸四臂取四海水。以自灌沐。示現珍寶供養如來。令離諸欲。得云網法門。證福德藏回向

　　　贊　曰

　四手長伸取四溟　　持來掌上驀頭傾　

【圖】<PIC>45080002.gif</PIC>


　回觀面目身心凈　　又見乾坤日月明
　云網碧幢重疊疊　　花香寶聚積盈盈
　試拈此物為施設　　蠢動含靈道自成　

善財童子第三十一詣菩提場。參　安住地神。各放光明。阿僧祇寶悉皆涌現。昔善根力佛記無忘。得智慧藏法門。證法界無量回向

【圖】<PIC>45080003.gif</PIC>


　　　贊　曰

　行到閻浮摩竭陀　　地神百萬列星羅
　口談佛記心持盡　　足按僧祇寶涌多
　得此法門常出入　　便觀塵劫不誵訛
　等將法界同回向　　普放光明見也摩　

善財童子第三十二詣迦毗羅城。參　婆珊婆演底主夜神。諸天星辰炳然在體。云霧黑

【圖】<PIC>45080004.gif</PIC>
暗現日月明。巇崄惡道作橋梁路。得破礙暗光明法門。證歡喜地

　　　贊　曰

　西落金烏夜放光　　迦毗羅國現熒煌
　密云重霧行平陸　　暴雨瓢風涉渺茫
　便向暗中懸日月　　卻來崄處架橋梁
　已知多劫成方便　　今日相逢喜一場　

善財童子三十三詣菩提場。參　普德凈光主夜神。十種圣智四禪定心。三寶威光五停識觀。開出家門示正道路。得普游步法門。證離垢地

　　　贊　曰

　自喜求師不遠尋　　不離場內聽潮音
　翻思昔日聞談妙　　未似今宵得意深
　十種法門圓圣智　　四禪分別合天心　

【圖】<PIC>45080101.gif</PIC>


　又能寂靜還游步　　離垢花開向少林　

善財童子第三十四不離菩提場。參　喜目觀察眾生主夜神。一一毛孔涌出身云。現相隨機。演他心智入解脫海。誠希有事。得大勢力普喜幢法門。證發光地

　　　贊　曰

　諸方堂奧足參人　　子細尋思未似君　

【圖】<PIC>45080102.gif</PIC>


　念念出生成念海　　身身示相現身云
　他心智妙智非智　　天耳聞通聞不聞
　幾劫辛勤求大用　　而今勢力頓超群　

善財童子第三十五即眾會中。參　普救眾生妙德主夜神。兩眉放光舒身濟頂。大人境界。知佛現時普焰出世妙眼發心。得調伏眾生法門。證焰慧地

【圖】<PIC>45080103.gif</PIC>


　　　贊　曰

　眉里舒毫灌頂時　　凈輪三昧合如之
　論心境界重重現　　說佛光明漸漸知
　妙眼我身何有異　　寶王慈氏更無疑
　普賢普焰今何在　　雪滿長空花滿枝　

善財童子第三十六即道場中。參　寂靜音海主夜神。念念出生無邊大喜之心。發起無

【圖】<PIC>45080104.gif</PIC>
量大悲法藏法義。如云如海。得出生廣大喜莊嚴法門。證現前地

　　　贊　曰

　百萬僧祇眾繞身　　摩尼幢座涌蓮新
　從來念念出生喜　　發起心心觸處真
　我見我觀無量境　　成云成海有前因
　略言師友逢多少　　二剎如來是故人　

善財童子三十七詣如來會中。參　守護一切城主夜神。普現色身演佛法藏。聞思修慧密赴群機。令諸含識守護心城。得甚深自在妙音法門。證難勝地

　　　贊　曰

　寶座光中普現身　　又開佛藏濟生民
　我觀法界無邊表　　誰信陀羅有利人
　行法名輪重演說　　聞思修慧再宣陳　

【圖】<PIC>45080201.gif</PIC>


　妙音雖是胡家拍　　韻出陽春雪曲新　

善財童子第三十八詣佛會中。參　開敷木(本經作樹)花主夜神。隨心現身。普使知見蓮華覆合崄難惡道。救拔有情令斷愛網。得出生廣大喜光明法門。證遠行地

　　　贊　曰

　闇里花生盡護歸　　不令崄路受驅馳　

【圖】<PIC>45080202.gif</PIC>


　愚迷羅網刀摧后　　貪染稠林杵挫之
　智慧山王騰化日　　寶光明女發心時
　算來已是經多劫　　遠地相逢也深奇　

善財童子第三十九詣道場中。參　大愿精進力救護眾生主夜神。隨機隨像。一身多身妙色妙智如日如月。普救罪人獲心眼凈。得教化眾生令生善根法門。證不動地

【圖】<PIC>45080203.gif</PIC>


　　　贊　曰

　太子當年救罪人　　而今普現一多身
　十千信士心離垢　　百億那由眼絕塵
　妙色瑩如秋色靜　　智輪明似日輪新
　寶光佛出林中后　　又見曇華幾度春　

善財童子第四十詣毗嵐園中。參　妙德圓滿主夜神。普觀十方一切佛降往劫乳母今

【圖】<PIC>45080204.gif</PIC>
朝園主。悟受生藏生如來家。得受生自在法門。證善慧地

　　　贊　曰

　逢君直語受生因　　便作如來家里人
　一念盡觀塵數佛　　十方同看降威神
　欲知今日園林主　　便是當年乳母身
　別有世間曾未見　　一行一步一華新　

善財童子第四十一詣法界講堂。參　釋種瞿波女。一萬宮神俱來迎贊現前法爾。過去因緣香牙園佛菩提種智。得觀察三昧海法門。證法云地

　　　贊　曰

　因游法界講堂中　　逢見瞿波女不同
　盡說目前千萬事　　又云塵劫許多功
　法云容曳舒群岳　　教網張羅滿太空　

【圖】<PIC>45080301.gif</PIC>


　檢點人生成好笑　　香牙園里杏花紅　

善財童子第四十二詣此世界中。參　佛母摩耶圣后。在大樓觀坐寶蓮華。色相端嚴威光顯著。念念佛出生生為母。得大愿智幻生法門

　　　贊　曰

　我又如何近問津　　守堂羅剎再三陳　

【圖】<PIC>45080302.gif</PIC>


　遙看樓觀重重妙　　忽見蓮華葉葉新
　念念愿為諸佛母　　生生示作女皇身
　可憐心腹含容大　　包盡微塵世界人　

善財童子第四十三詣三十三天上。參　天主光天女。歷微塵劫事微塵佛。受持法語未曾忘失。有益悲智無不現前。得無礙念清凈莊嚴法門

【圖】<PIC>45080303.gif</PIC>


　　　贊　曰

　三十三大天主天　　不知何代結因緣
　青蓮花界初心啟　　妙月光中得意圓
　勤苦已經無量劫　　修持又覺有多年
　閻浮界內人相問　　諸法如今已現前　

善財童子第四十四詣迦毗羅城。參　童子師遍友。即時指去不示一言。顯無法真法無

【圖】<PIC>45080304.gif</PIC>
得是得。空過此處未易前程。昔者聞名。今朝見面

　　　贊　曰

　萬里相尋自不言　　卻云他得藝能全
　求人忽若渾如此　　是我平生豈偶然
　傳道友方成妄說　　說名師軌也虛傳
　已傾肝膽尋知識　　料得前頭必有緣　

善財童子第四十五不離當處。參　善知眾藝童子。以無礙智窮世間藝。唱諸字母入諸法門。鳥獸音聲云霞氣候。得善知眾藝菩薩字智法門

　　　贊　曰

　聞得吾師眾藝全　　而今相見試敷宣
　阿多波者言言諦　　縒[牛*羅]迦陀字字詮
　四十二門流布后　　三千世界古今傳　

【圖】<PIC>45080401.gif</PIC>


　大明一智如何也　　云散長空月正圓　

善財童子第四十六詣婆咀那城。參　賢勝優婆夷。心自開解利樂眾生。眼耳鼻舌身意智性出生功德。普現光明。得無依處道場法門

　　　贊　曰

　自開自解自為人　　便向紅塵利有情　

【圖】<PIC>45080402.gif</PIC>


　眼耳鼻含功德聚　　舌身意現智光明
　能生能出門庭靜　　無盡無依境界清
　會得道場圓滿處　　一身鋒釰致升平　

善財童子第四十七詣沃田城。參　堅固解脫長者。百千萬劫十方佛所。勤求正法未曾休息。大師子吼大福智聚。得無著念清凈莊嚴法門

【圖】<PIC>45080403.gif</PIC>


　　　贊　曰

　精進人希懈怠多　　師勤法道恰相和
　十方佛所無休息　　百劫身心有切蹉
　萬仞峰頭云去后　　千尋松頂鶴來過
　自憐處世間清凈　　花落閑庭長綠莎　

善財童子第四十八即此城中。參　妙月長者。不談法義。略示名字。顯無得中又無所得。

【圖】<PIC>45080404.gif</PIC>
即此無得又無得矣。是謂真得也。得凈智光明法門

　　　贊　曰

　妙月高人又指他　　向時遍友也空過
　翻思兩處語言少　　卻笑諸方路布多
　悲焰明輝休語會　　智光解脫是如何
　君今不為通消息　　白玉無瑕自琢磨　

善財童子第四十九詣出生城。參　無勝軍長者。垂示二法。而為開誘。見無量佛。得無盡藏。悟其所以。實亦省逕。得無盡相法門

　　　贊　曰

　迢遙遠入出生城　　鬧市門頭話道情
　多謝吾師言兩句　　卻深思我路千程
　得無量藏因誰悟　　見盡高人合自明　

【圖】<PIC>45080501.gif</PIC>


　作夜松床秋夢起　　一天星月照檐楹　

善財童子第五十即此城南聚落。參　最寂靜婆羅門。發菩提心無有退轉。過現未來已退當退。隨意作為皆悉成滿。得誠愿語法門

　　　贊　曰

　城南聚落法門低　　聞愿忻然意不迷　

【圖】<PIC>45080502.gif</PIC>


　過去以誠成解脫　　未來因語得菩提
　隨心隨處作為滿　　無退無當旨趣齊
　須信江南二三月　　百花香里鷓鴣啼　

善財童子第五十一詣妙意花城。參　德生童子有德童女。幻生智悲。緣相知見。無明煩惱。國土眾生。依正同空。悉皆如幻同。得菩薩幻住法門

【圖】<PIC>45080503.gif</PIC>


　　　贊　曰

　德生有德兩和融　　同幻同生意莫窮
　同住同修成解脫　　同悲同智顯靈功
　同緣同想心冥契　　同見同知道轉通
　若要一生成佛果　　毗盧樓閣在南中　

善財童子第五十二詣毗盧藏樓閣。參　彌勒菩薩。佇立門前遠方而至。頂禮入觀妙境。

【圖】<PIC>45080504.gif</PIC>
重重映現。佛佛全彰。出已還閉。思議不及。得一生佛果三世境界法門

　　　贊　曰

　樓閣門前立片時　　龍華師主遠方歸
　不唯彈指觀深妙　　又聽慈音語細微
　理智行為身日月　　菩提心是道樞機
　許多境界何來去　　萬里天邊一雁飛　

善財童子第五十三詣佛會中。參　普賢菩薩。乘白象王處紅蓮座。一心親近咨聞法要。智悲圓滿。行愿功成。即獲佛德。顯同果海。得一切佛剎微塵數三昧法門

　　　贊　曰

　百一由旬摩頂歸　　片心思見普賢師
　堂堂現在紅蓮座　　落落分明白象兒
　沙劫智悲方滿日　　微塵行愿正圓時　

【圖】<PIC>45080601.gif</PIC>


　佛功德海重宣說　　愁見波濤轉渺渺　

佛國禪師昔居龜寺。今在鳳城。觀善財童子參諸知識未有休期。咄直下承當豁然。休歇大用現前

　　　贊　曰

　時光已是覺蹉跎　　嗟爾平生跋涉多
　五十余人皆問訊　　百重城郭盡經過　

【圖】<PIC>45080602.gif</PIC>


　而今到此休分別　　直下承當得也么
　忽若更云南北去　　分明雞子過新羅　