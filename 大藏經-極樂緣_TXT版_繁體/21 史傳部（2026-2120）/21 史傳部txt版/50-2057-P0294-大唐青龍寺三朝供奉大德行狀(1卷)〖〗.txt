　　No. 2057

大唐青龍寺三朝供奉大德行狀

先師諱惠果和尚。俗姓馬氏。京兆府萬年縣歸明鄉人也。幼年九歲。便隨圣佛院。故三朝國師內道場持念賜紫沙門諱曇貞和尚。立志習經。至年十七。為緣和尚。常在內道場。持念不出。乃于興善寺三藏和上。求授大佛頂隨求等真言。年十九。三藏邊教授灌頂散華。得轉法輪菩薩。和上云。我于南天竺國。散花得此尊。如今無異。異于吾后。弘傳總持大教。如我無異。又大歷八年。三月上旬。敕于慈恩寺。置方等道場。圣佛院和上。奉慈恩寺　敕。置方等道場微僧有二童子。年滿二十。堪授具戒。未敢專擅與出家剃頭。伏乞圣慈。許臣歸寺。與二童子。并授戒衣缽。　敕賜刀一口。于青龍大佛殿前。授　敕與和上二童子剃頭。賜袈裟衣缽各兩副。度官告住寺。天使和上送至慈恩寺訖。卻入內謝　敕。臣一界微僧。謝圣慈賜與二童子出家授戒。衣缽剃刀。官告及天使送至慈恩寺道場。授戒處訖。微僧不勝頂賀。授戒訖。年二十二。又于無畏三藏和上弟子玄超和上邊。求授大悲胎藏毗盧遮那大瑜伽大教。及蘇悉地大瑜伽法。及諸尊瑜伽等法。一一親垂旨授。又于大興善寺三藏和上邊。求授金剛頂大瑜伽大教王經法。諸尊瑜伽密印。親承指示。先師在內所得。恩賜等盡將奉上三藏和上。充授法之恩。每于閣下。節食邀期。時念凡經數遍。年二十五。特奉恩旨詔命入內。于長生殿。當時有敕喚。對問。師有何功效。夾天云。微僧未有功效。奉　敕便誠當時。喚童子八人。考召加持　恩命所問。盡皆成就轉瓶合竹。并得成就。　帝乃大喜。至大歷十年。于當寺。別　敕賜東塔院一所。置毗盧遮那灌頂道場。七僧持念。至大歷十一年。加持代宗皇帝。應時便差。　敕賜紫衣一對。口奏不敢受。應時卻進。敕云。朕已賜師紫衣。何得不受。奏云。一界微僧。賜紫不勝頂荷。即合便受。伏緣和上先皇賜紫。弟子不合與師齊。帝云。師大孝。是朕之錯。　敕云。他宗異姓上。存遵奉孝敬之心。于此以后。堪為國師。遂賜褐衣一對。奉　敕加持。花陽公主。三日得差。后于申未之問。公主忽然不語。　皇帝與宮人等。一向前。和上奏云。時熱。望階下與宮人等。暫向微僧加持即令得差。其公主便差。言詞分明。皇帝大悅。賜絹一百匹。衣一對。謝　敕。臣一界微僧。謝圣慈賜絹及衣。不勝頂賀(三日口奏移公主)　大歷年中。所有恩賜錢物。一千余貫。盡修塔下功德。大歷十三年。奏請前后兩度巡南臺。依師所奏。和上于觀音臺。持念。夜久之間。大圣觀音。于大月輪中。現大身相。光明由如白日。祥云皎潔。同時數百千人。遙共瞻禮。大歷十三年。　敕長生殿內道場三朝傳法灌頂歿故三藏和上。　敕語惠果。三藏和上歿后。將為佛法無去時。聞師學得大法。總在緣國事□和上所邊。授得念誦法門。多有廢忘。他日降舉問道。即是師位。大歷十三年十月十五日。高李憲誠宣。建中年初。有訶陵國僧辨弘。從本國。將銅鈸一具。奉上圣佛院。螺兩具。銅□瓶四。□奉上和上。充供養。求授胎藏毗盧遮那大法。建中二年。新羅國僧惠日。將本國信物。奉上和上。求授胎藏金剛界蘇悉地等。并諸尊瑜伽三十本。已來授訖。精通后時。卻歸本國。廣弘大教。精誠絕粒持念。悉地現前。遂白日沖天竺國王宮中瞻禮。求乞其法。空中□言西大唐國。有秘密法法有青龍寺。同年新羅國僧悟真。授胎藏毗盧遮那及諸尊持念教法等。至貞元五年。往于中天竺國。大毗盧遮那經梵夾余經。吐藩國身歿。當院弟子僧義明。義滿。義澄。同時于和上。求授毗盧遮那胎藏蘇悉地等經三十本。貞元五年。奉　敕于當寺大佛殿□。令七僧祈雨。第七日夜雨足各賜絹一束。茶十串表謝。奉　敕于右衛。龍迎真身入內。貞元六年四月□曰。奉　敕令僧惠果入內。于長生殿。為國持念。在內七十余日。放歸。每人賜絹三十匹。茶二十串。后乃分番上下。□賜四時衣物。三節料。當年杜相公黃裳韋相公親詣受灌頂。學持念。再奏請巡臺。奉　敕宜依。充觀音寺大德。貞元九年。后至十三年。義恒。義一。義政。義□。義操。義云。智興。義愍。行堅。圓通。義倫。義播。義潤。俗弟子吳殷。開丕等。約五十人學法。貞元十四年。五月大旱。五月上旬。奉　敕祈雨。七日。在內道場。專精持念。祈雨日足。　恩賜絹一束。茶十串。謝。臣僧等。素無功行。天降甘雨。皇帝感化。僧等謝絹及茶。不勝頂賀。貞元十五年。八月下旬。加持皇太子。三日得差。各賜絹二十匹吳綾五十匹。茶二十串。臣等一界微僧。謝圣慈賜綾絹及茶。不勝頂賀。十六年冬十一月十六日。神威軍焦護軍。請和上軍宅供養。并和上寫真。裝飾送院。十八年。和上得疾漸重。進狀請退。恩命放歸。且令寺將息。　朕意欲存終始。贊即不得。其年八月中旬。舍衣缽。付屬義明等七人授用。貞元十九年。日本國僧空海。奉　敕將摩衲及國信物五百余貫文。奉上和上。盡將修飾道場供養。求授大悲胎藏金剛界。并諸尊瑜伽教法。經五十本。登時見境界梵阿字日月輪。現入口中。貞元二十一年。八月五日。改為永貞元年。十二月十五日。北首掩終。至元和元年正月十七日。弟子道俗約千余人。送葬。至孟村龍原大師塔側。厥后至寶歷二年八月二十一日。義一。深達。義丹。浐川之側。表藺村。建塔移葬。開成四年。正月十三日。日本國僧圓行。將法衣信物

(寫本批云)

承安元年(大歲辛卯)八月二十五日戌克書畢

中川本也

觀應元年九月晦日。于東寺西院僧坊。書寫之訖。為一具抄中以足之也

大法師跋他羅摩抳

一校了文字多誤

明歷四年(戊戌)姑洗中旬加修復畢不可及外見也　　　　　　　　　　　(改杲快)

權少僧都　了深