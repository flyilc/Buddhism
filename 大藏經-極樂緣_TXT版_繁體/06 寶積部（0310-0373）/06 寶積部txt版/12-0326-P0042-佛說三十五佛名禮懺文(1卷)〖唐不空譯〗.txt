　　No. 326 [Nos. 310(24), 325]

佛說三十五佛名禮懺文一卷(出烏波離所問經)

　　　　開府儀同三司特進試鴻臚卿肅國公食邑三千戶賜紫贈司空謚大鑒正號大廣智大興善寺三藏沙門不空奉　詔譯


娜謨釋迦牟尼佛　娜謨金剛堅固能摧佛　娜謨寶焰佛　娜謨龍自在王佛　娜謨勤勇軍佛　娜謨勤勇喜佛　娜謨寶火佛　娜謨寶月光佛　娜謨不空見佛　娜謨寶月佛　娜謨無垢佛　娜謨離垢佛　娜謨勇施佛娜謨凈行佛　娜謨梵施佛　娜謨水王佛　娜謨水天佛　娜謨賢吉祥佛　娜謨無量威德佛　娜謨栴檀吉祥佛　娜謨光吉祥佛　娜謨無憂吉祥佛　娜謨那羅延吉祥佛　娜謨花吉祥佛　娜謨蓮花光游戲神通佛　娜謨財吉祥佛　娜謨念吉祥佛　娜謨善稱名號吉祥佛　娜謨帝幢幡王佛　娜謨斗戰勝佛　娜謨勇健吉祥佛　娜謨勇健進佛　娜謨普遍照曜莊嚴吉祥佛　娜謨寶蓮花游步佛　娜謨寶蓮花妙住山王佛

如是等十方一切世界中諸佛世尊。出現世間住持游行。愿皆觀察哀愍于我。我或今生或于余生。無始時來廣作眾罪。或自作或隨喜作或教他作。或偷盜佛物四方僧物。或自作或隨喜作或教他作。或造五無間罪十不善業道。或自作或隨喜作或教他作。由此業障覆蔽身心生于八難。或墮地獄傍生鬼趣。或生邊地及彌戾車。或生長壽天。設得人身諸根不具。或起邪見撥無因果。或厭諸佛出興于世。如是一切業障。我今對一切諸佛世尊。具一切智者具五眼者。證實際者稱量者。知者見者前。我今誠心悉皆懺悔不敢覆藏。愿我尸羅律儀復得如故。復愿諸佛世尊攝受護念證明于我若我今生或復余生。無始時來于流轉生死。或曾舍施傍生一團之食。或曾持一凈戒。或曾修梵行善根。或曾修少分無上智善根。悉皆合集計校籌量。如三世一切諸佛于最勝無上回向愿中。愿皆回向無上正等菩提

　一切罪懺悔　　諸福皆隨喜
　及勸請諸佛　　愿證無上智
　過去及未來　　現在人中尊
　無量功德海　　我今稽首禮　

(右此三十五佛名并懺悔法。出烏波離所問經。能凈業障重罪。現生所求禪定解脫。及諸地位皆能滿足。五天竺國修行大乘人。常于六時禮懺不闕。功德廣多文煩不能盡錄。但依天竺所行者略記之。余如本經所述也)

佛說三十五佛名禮懺文