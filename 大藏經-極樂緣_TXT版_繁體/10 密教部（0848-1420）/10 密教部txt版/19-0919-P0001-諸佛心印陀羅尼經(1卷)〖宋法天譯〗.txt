　　No. 919 [cf. No. 918]

諸佛心印陀羅尼經

　　　　西天譯經三藏朝散大夫試鴻臚少卿傳教大師臣法天奉　詔譯


如是我聞。一時佛在兜率陀天眾寶莊嚴菩薩宮殿曼拏羅中。無數菩薩相好莊嚴。知法真際諸如來子。皆從種種佛剎土來。各禮佛足退坐一面

爾時世尊告大眾言。諸善男子有陀羅尼。名佛心印。恒河沙等如來所說。我今利益兜率天人。為令獲得相應快樂。若善男子受持讀誦解說聽聞此陀羅尼者。當知是人得宿命智重業消除。恒受快樂不墮惡趣。眾人愛樂眾人護持。世出世財豐盈滿足。人及非人不侵嬈害。千劫輪回不生魔界。無上菩提速疾證得。爾時世尊即說咒曰

怛儞野(二合)他(引一)沒弟(引)沒弟(引二)沒弟(引)摩諦(三)三滿多沒馱(引四)努誐野(二合)諦(五)沒馱沒馱(六)沒馱沒馱(七)沒馱沒馱(八)沒馱(九)阿難睹(引十)沒馱尾沙野(十一)阿難哆(引十二)達哩摩(二合)禰(引)舍曩(十三引)娑嚩(二合引)賀

佛言此佛心印大陀羅尼。有大威力利益眾生。我今復說一切諸佛心印陀羅尼曰

怛儞野(二合)他(引一)賀啰賀啰(二)左羅左羅(三)散左羅(四)散左羅(五)多羅多羅(六)三多羅(七)三多羅(八)呬尼(引九)哩尼(引十)娑摩哩尼(引十一)啰拏缽諦(十二)啰拏缽諦(十三)路(引)迦馱(引)哩(十四)路(引)迦馱(引)哩(十五)路(引)迦馱(引)尼(十六)路(引)迦馱(引)哩尼(十七)嚩啰嚩啰(十八)普羅普羅(十九)嚩(引)啰嚩(引)啰(二十)摩賀(引)尾惹野(二十一引)嚩(引)呬諦(二十二引)賀曩賀曩(二十三)薩哩嚩(二合)沒馱(二十四)必哩(二合引)史諦(二十五引)薩哩嚩(二合)缽體(引)娑那(二十六引)阿波啰(引)[口*爾](唧以切)諦(二十七引)缽啰(二合)諦婆(引)曩三半儞(二十八引)薩怛嚩(二合引)嚩路(引)吉諦(二十九引)薩哩嚩(二合)沒馱(三十)缽啰(二合)諦曼尼諦(三十一引)婆誐嚩諦(三十二)娑啰娑啰(三十三)缽啰(二合)娑啰(三十四)缽啰(二合)娑啰(三十五)尾娑啰(三十六)尾娑啰(三十七)薩哩嚩(二合)努(引)沙(三十八引)波誐諦(三十九引)娑嚩(二合引)賀(四十引)

爾時世尊說此咒時。諸天宮殿一切大地。山川林野須彌山等。六種震動大海涌沸魔王愁怖合掌歸依三世諸佛一切菩薩施我無畏。我及眷屬誓護佛法。爾時世尊說是法已一切菩薩及諸天人聞佛所說信受奉行

諸佛心印陀羅尼經