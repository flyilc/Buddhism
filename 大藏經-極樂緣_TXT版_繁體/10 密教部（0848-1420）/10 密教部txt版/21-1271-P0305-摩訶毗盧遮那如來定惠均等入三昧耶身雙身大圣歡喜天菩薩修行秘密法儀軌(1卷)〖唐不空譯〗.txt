　　No. 1271

摩訶毗盧遮那如來定惠均等入三昧耶身雙身大圣歡喜天菩薩修行秘密法儀軌

　　　　鴻盧卿大廣智不空三藏奉　敕譯


若有佛弟子。比丘比丘尼優婆塞優婆夷四種弟子。若善男子善女人等。欲得修行此圣天菩薩法。令成就所求所愿隨心如意者。先須盡珍寶入勞傳法師并阿阇梨。為令得歡喜心。百味飲食。資具資財。衣服座具。隨身之資具。供養勞令得歡喜心后。其微細秘密甚悉旨宗趣。問求具習覺。應修行秘密法。要道成就法奇舍身求道。盡珍寶入勞。謂資身衣服也。續命飲食。所以自身可被著衣服之料。自可食飲食之料。供養傳法師知法阿阇梨。供養此盡珍寶入勞。謂先須以火一升胡麻油溫。炭盆火網白銅多羅加持。大真言百八返。且溫且加持。但印三股鉾也

根本大真言曰　身咒

曩謨尾那翼迦(二合)瀉賀悉底(二合)母佉瀉怛儞也(二合引)他唵娜(去聲下同)翼迦(二合)娜翼迦(二合)尾娜翼迦(二合)尾娜翼迦(二合)怛啰(二合)翼迦(二合)簸哩(二合)怛啰(二合)翼迦(二合)餉(引)佉賀悉底(二合)餉(引生反)佉迦只多扇(上)底迦啰(二合)娑嚩(二合引)賀(引)

灌沐日中三返。平日旦四返。灌沐限七日為期。乞得成就悉地。以少心咒加持供物。其供物數蘿福根歡喜團餅時果子等。唯現身賢圣供養奉。七日之內必驗得。少心咒曰

唵只里虐娑婆賀(引二合)

每供養奉畢。誦贊嘆頌曰

唵誐娜婆底洲底娑婆悉底摩訶誐馱轉底洲底迦羅耶娑婆賀(引二合)

成就所求所愿如意圓滿具足故。可令傳法阿阇梨歡喜。然后一七日可修行。得四種成就悉地。息增愛調。此謂四種成就悉地法也。毗那夜經說。謂此圣天菩薩供養奉。有三種果報。上品供養奉。令得國王威德。中品供養奉者。令具七寶富饒令得下品供養奉。衣食不乏飽滿具足自然也。上品供養奉者。令得傳法人歡喜之心。秘密甚深□旨被教授。如法供養奉。中品供養奉者儀軌可見不悟具次第要道略供養奉。下品供養奉者。不灌沐油。只別殿令坐。所得每初分供養奉。此名為下品。像末佛弟子。自之心懷慳貪我慢愛惜之心。不成得傳法知道阿阇梨得歡喜悅賀之心。委曲要深趣不問悟。亦自得疏略供養修行。誹謗深秘勝道。招取貧窮無福種子。天臺智者阿阇梨止觀心要記云。謂有福無智。此愚人不殊龍身鬼(云云)有智無福。此橫惑者。非賢圣之心。世間甚自無福能無勝者。世中操者福德自莊嚴無過哉。謂所以此圣天菩薩供養奉　修行時。必令圓滿福智也。定者福也。惠均等三摩身者。謂此法初終有兩時。一者平旦。二者日中。此兩時此平旦增益時也。日中吉祥時也。所以此圣天供養奉人者。福智圓滿具足耳。亦毗尼宗有□所權教人者。百世無平等(云云)此法以酒供養附子。此毒物服醫師得之除病安身藥。和合人合得悅賀。酒此歡喜水妙藥也。田夫令悅。此酒也。能飲人藥成。惡飲人毒成。此天菩薩人心令得歡喜故。以酒供養此名歡喜水耳。現生國王貴君。如供養奉時。必獲得靈驗。所供遺咒師服無咎。飲法所制也。此法無制。像末佛弟子發誠心信念。至心殷勤供養奉。不可生起疑心。傳法知法者問求具習悟信受奉行。不可疏略。次第法阿阇梨含受具不載。儀軌文能次第法受習覺悟供養修行信受奉行皆大歡喜

雙身大圣天菩薩修行秘密法儀軌永歷元年十月八日書了東寺之本也　　　　　　　俊乘記之建久四年四月廿九日書之了　　　　　　　　　　　　　寬　俊　　　　　　　　　　　　　一交了