　　No. 1258

摩利支菩薩略念誦法

　　　　大興善寺三藏沙門大廣智不空奉　詔譯


先應結毗盧遮那佛印

次印相者。二手內相叉。并豎二大指即成。誦真言七遍頂上散。真言曰

曩莫三滿多沒馱南阿尾羅吽欠

次結摩利支菩薩根本真言印

次印相者。以二手內相叉。豎合二頭指。二中指各糾持二頭指令相捻。二大指并豎合即成。誦真言加持身五處。印額次右肩次左肩

次心次喉上。以各誦一遍。真言曰

曩謨(引)啰怛曩(二合)怛啰(二合)夜耶(一)怛儞也(二合)他(引二)遏迦沫思(三)沫迦沫思遏度(引)沫思(四)旨跛啰沫思(五)摩賀(引)旨跛啰沫思(六)按怛馱娜沫思(七)摩哩制野沫思(八)曩謨薩都(二合)帝(九)[口*落]乞叉(二合)[口*落]乞叉(二合)[牟*含](引十)薩嚩薩怛嚩(二合)難(引)者(十一)薩嚩怛啰(二合)薩嚩波庾(引十二)跛捺啰(二合)吠毗藥(二合)娑嚩(二合)訶(引十三)

次結摩利支菩薩心印。真言曰

曩莫三滿多沒馱(引)南(引)唵摩(引)利哩制曳沙嚩(二合)訶

次結心真言印相者。以左手虛作拳。頭指大母指相捻如環。想自身入左手拳中。以右手覆左拳上。即想此印為摩利支菩薩形。想自身在摩利支菩薩心中不斷絕。誦身真言應時獲得殊勝加持。不被一切惡人為障礙者所見。一切災禍皆不著身。一切口舌皆得除滅。蟲狼虎豹水火盜則賊皆不能侵害。所求世間果報皆得諧偶。若修出世間法。即得禪定現前。智慧增盛獲得聞持。不忘失菩提心法。誦真言時深起悲愍。為一切有情拔除苦惱。皆獲無障解脫速證無上菩提道。應須秘密勿妄傳授

摩利支菩薩略念誦法