　　No. 1371

佛說圣大總持王經

　　　　西天譯經三藏朝散大夫試鴻臚少卿傳法大師臣施護奉　詔譯


如是我聞。一時世尊。在舍衛國祇樹給孤獨園。是時阿難安居異處守夏既滿。從彼默然來詣佛會。至佛會已五體投地。禮佛雙足退坐一面颙俟佛誨

爾時世尊告阿難言。阿難我今為欲利益一切有情故。說大陀羅尼章句。汝當諦聽。是時阿難受佛教敕。身心凝然合掌而住

佛言阿難。我有摩訶陀羅尼大總持王。乃是過去七十七俱胝如來之所宣說。我亦隨喜。阿難此大陀羅尼章句。能令有情得大安樂。威德勢力悉皆具足。若有善男子善女人。獲得值遇者作是思惟。此大陀羅尼希有難遇。譬若如來應正等覺。出現于世難得值遇。亦如優曇缽花希有難見。當作是念諦信供養

爾時世尊復謂阿難言。若有善男子善女人。于此大陀羅尼章句。志心受持讀誦供養者。刃不能傷毒不能中。火不能燒水不能漂。王法不加永無夭歿。至于天人阿修羅摩嚕多迦樓羅乾闥婆緊曩羅摩睺羅伽。夜叉羅剎畢哩多毗舍遮鳩槃茶布單曩阿波三摩嚕。諸如是等造作惡法行。不饒益者亦不能侵害。乃至幻術邪明諸惡法等亦不能嬈亂。又復瘧病一日二日三日四日。或復多日或復須臾。或復風癀或復痰癊。乃至頭痛如是等病亦不能為害

爾時世尊即說陀羅尼曰

怛儞也(二合)他(引一)入嚩(二合)隸摩訶入嚩(二合)隸(二)入嚩(二合)羅儞摩訶入嚩(二合)羅儞(三)怛波儞摩訶怛波儞(四)入嚩(二合)隸帝(五)郁枳目枳(六)三半儞摩訶三半儞娑嚩(二合引)賀(引七)

阿難我先語汝。此大陀羅尼章句。乃是七十七俱胝諸佛如來之所宣說我今復說。阿難若有善男子善女人。于此大陀羅尼章句。信心受持若讀若誦。及以思惟種種供養。得宿命通知七生事。于菩提心永不退轉

爾時世尊復說陀羅尼曰

怛　儞也(二合)他(引一)按抳摩抳(二)乞叉(二合)彌乞叉(二合)摩曳(三)摩曩禰(引四)阿曩努(五)護隸(引)摩賀(引)護隸(引六)怛曩計(引七)儼鼻哩(引八)努缽啰(二合)娑呬娑呬娑嚩(二合)訶(引九)

阿難此大陀羅尼章句。乃是過去八十八俱胝諸佛如來之所宣說。我亦隨喜今復宣說。阿難若有善男子善女人。于此大陀羅尼章句。信心受持或讀或誦思惟供養。是人得宿命通知十四生事。于菩提心永不退轉

爾時世尊又說陀羅尼曰

怛　儞也(二合)他(引一)桉致(引)挽致(引二)姹計(引)姹啰計(引三)姹計(引)姹啰計(引四)阿悉迦(引)悉么(引)迦(引)悉(五)伊隸彌隸(六)底隸彌隸(七)撓(引)啰吠摩賀(引)撓(引)啰吠(引八)部旦誐彌(引九)部多波啰野拏(轉聲呼)底彌孕(二合)誐隸(引十)摩賀(引)底彌孕(二合)誐隸(引十一)三婆吠(引)摩賀(引)三婆吠(引)娑嚩(二合)訶(引十二)

阿難此大陀羅尼章句。具大威德力勢無量。若有善男子善女人。信心受持或讀或誦思惟供養者得宿命通知二十一生之事。于菩提心永不退轉

爾時世尊又說陀羅尼曰

怛　儞也(二合)他(引一)阿計隸(引)嚩計隸(引二)嚕隸(引)摩賀(引)嚕隸(引三)烏賀儞謨(引)賀儞謨(引)賀儞(四)昝婆儞娑旦(二合)婆儞娑嚩(二合)訶(引五)

阿難此大陀羅尼。具大威德有大力勢。功德無量倍勝于前。能與有情作大利益。若有善男子善女人。發誠信心不生疑惑。于此大陀羅尼受持讀誦。或為他人而作擁護。或為救濟或為息災者。當使彼人刀杖不傷毒不能中。一切惡事無能損害。若復有人為自擁護。以此陀羅尼書于素帛帶持身臂。所獲功德無量無邊。又復智者持此陀羅尼。于枯樹下為作救濟。而彼枯樹尋復穌活。根葉重生作珊瑚色。華實茂盛人所愛樂

阿難若有智者。恒常受持悔于先身所作罪業。若復志心懺悔無不消滅。何以故阿難。譬如日月威光廣大能照世間。以陀羅尼威德力故。由能墮落。又如四大海水。眾流所聚深廣無比。以陀羅尼威德力故亦能干竭。至于大地無量無邊。以陀羅尼威德力故可分千段。何有罪業而不滅耶

阿難如是等大陀羅尼章句所在之處。當須尊重恭信供養。不得輕慢勿復違逆。若有天龍夜叉羅剎畢哩多毗舍遮鳩槃茶布單那羯吒布單那阿波三摩啰吠多拏人及非人。諸如是等造作惡法。于諸世間行不饒益者。若于此大陀羅尼章句。有所違逆而不隨順者。彼持國天王現極怒相。光焰不散都為一聚。以熱鐵輪破彼頭頂。分作七分如阿梨樹枝。又彼帝釋天主亦大忿怒。光焰熾盛都為一聚。以金剛杵而破彼頂。分作七分如阿梨樹枝。又金剛手大藥叉主。亦以金剛杵擊破彼頂。如阿梨樹枝。又復彼等若有違逆此大陀羅尼章句者。雖住天中永不能得水精王宮功德水用

佛說是經已。時阿難及是會大眾。天人阿修羅乾闥婆人非人等。聞佛所說歡喜奉行禮佛而退

佛說圣大總持王經