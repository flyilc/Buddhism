　　No. 1380

佛說善樂長者經

　　　　西天譯經三藏朝奉大夫試光祿卿明教大師臣法賢奉　詔譯


如是我聞。一時佛在迦毗羅城。與大眾俱。是時有一釋種長者。名曰善樂住在本處。而彼長者信重三寶。歸依佛歸依法歸依僧。唯信佛法僧不復信于諸余外道。唯求佛法僧善解苦集滅道。見真實理獲大果報。而當非大即證菩提。時彼長者于所見色忽然不見

爾時善樂長者遙向世尊作是愿言。我佛世尊大慈大悲。愿施我眼目施我眼光明施我眼清凈除我眼昏暗。發是愿已又作是言。我今歸依佛歸依善逝

爾時世尊以清凈天耳過于人耳。遙聞彼長者發愿言已。即告尊者阿難言。阿難汝今持我秘密神咒。往彼釋種善樂長者處。與作救拔護持令得寂靜安樂。乃至與彼四眾亦作利益安樂故

爾時世尊為善樂長者等。說此清凈眼秘密大神咒曰　怛[寧*也](切身下同)他(引一)呬里彌里企里(二)呬系(引)多(三)忽喻忽喻(四)忽夜(引)尾底(五)忽盧忽盧忽盧(六)訥訥訥訥盧(七)以此清凈眼秘密神咒句力。眼得清凈除去昏暗除去翳障。乃至除去風毒眼病黃毒眼病。痰毒眼病癊毒眼病。無痛無腫無惱無苦無諸眵淚。如是等病皆悉消除。復以戒真實力修行真實力苦。行真實力秘密神咒真實力緣生法真實力。苦法真實力集法真實力。滅法真實力道法真實力。須陀洹真實力斯陀含真實力。阿那含真實力阿羅漢真實力。緣覺真實力菩薩真實力。佛真實力法真實力圣眾真實力。以如是等真實力故。眼得清凈除去昏暗除去翳障。所有風毒眼病黃毒眼病。痰毒眼病癊毒眼病。皆不能侵。無痛無腫無惱無苦無諸眵淚等

佛告阿難此秘密神咒。是過去六正等正覺同共宣說。所謂尾缽尸如來正等正覺。室棄如來正等正覺。尾說部如來正等正覺。訖啰葛忖陀如來正等正覺。葛那葛牟尼如來正等正覺。迦葉波如來正等正覺。我今第七釋迦牟尼如來正等正覺亦如是說。乃至四大天王。謂持國天王增長天王。廣目天王多聞天王。及帝釋天主娑婆界主大梵天王等。皆亦隨喜宣說

佛告阿難。我未見彼天界梵界及諸魔界。乃至沙門婆羅門等界。若有人持誦此秘密大神咒三遍者。有諸病苦而能侵害。所有昏暗內外翳障等。乃至天所作病龍所作病。夜叉所作病阿修羅所作病。迦樓羅所作病乾闥婆所作病。鳩盤茶所作病必隸多所作病。富單那所作病羯吒富單那所作病。毗舍左所作病羅剎所作病。羯枯陀所作病[口*大]多拏所作病。星曜所持乃至中毒。及諸邪咒法等悉皆消除。又復阿難如是秘密大神咒法。若有患者日念三遍。是人眼得清凈如前見物此。如是清凈眼秘密大神咒有大力故。眼得如是清凈。除去昏暗及內外翳障。乃至風毒障黃毒障痰毒障。痰毒障等皆悉消除。無痛無苦無諸眵淚。又復清凈戒真實力修行真實力。五通仙真實力賢圣真實力圣藥真實力。秘密句真實力緣生法真實力。苦法真實力集法真實力。滅法真實力道法真實力。須陀洹真實力斯陀含真實力。阿那含真實力阿羅漢真實力。緣覺真實力菩薩真實力佛真實力。以如是等真實力故。眼得清凈

爾時世尊復說秘密神咒曰

那謨(引)沒馱寫(一句)婆誐嚩都(引)悉殿睹滿怛啰(二合)缽那莎(引)賀(二)

佛告阿難此秘密大神咒。若人日日三時。與前神咒同共依法誦念。是人所有眼病悉皆消除

爾時尊者阿難白佛言世尊。我今承佛圣旨持此秘密大神咒。往彼善樂長者處廣為宣說。與彼善樂長者及四眾等作大利益。佛說是經已尊者阿難及諸大眾。聞佛所說皆大歡喜信受奉行

佛說善樂長者經