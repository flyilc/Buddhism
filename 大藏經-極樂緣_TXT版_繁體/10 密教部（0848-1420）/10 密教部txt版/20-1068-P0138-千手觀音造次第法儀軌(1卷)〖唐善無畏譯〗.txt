　　No. 1068

千手觀音造次第法儀軌

　　　　中天竺國三藏善無畏奉　詔譯


上首正體身大黃色。結跏趺座大寶蓮華臺上。其華三十二葉。其一一間有諸小葉。以無量百千大摩尼寶為莊嚴也。其尊之正面天冠上有三重。諸頭面之數有五百。當面之左右造兩面。右名蓮華面。左名金剛面也。右者青碧貌。左紺白色也。正面者表佛部。是大士有大身故。三部海會備具也。八大菩薩以為眷屬。大士前有童目天女持可愛華。乃童子并持經僧座。其形七歲童子貌。第三重有二十八部眾。有各各本形。真言曰

一密跡金剛士。赤紅色具三眼。右持金剛杵。左手拳安腰

二烏芻君荼央俱尸。左手持一股金剛杵。右手拳安腰。八部力士賞迦羅綠色。右手持慧劍。左手三股印作也

三魔醯那羅達。黑赤紅色具三眼嗔怒相也。以三股揭為天冠。及金剛寶以為瓔珞。左手持杵。右手把寶盤。內赤外黑色也

四金毗羅陀迦毗羅。白紅色。左手把寶弓。右手把寶箭

五婆馺婆樓那。白紅色。左手索。右手安腰

六滿善車缽真陀羅。左手金剛輪。右手拳印。紅色

七薩遮摩和羅。左手把寶幢。上有鳳鳥。右手施愿印

八鳩蘭單吒半只羅。左手金剛鐸。右手金剛拳。白紅色

九畢婆伽羅王。左手把刀。右手安腰

十應德毗多薩和羅。左手持弓。右手三叉杵箭。色黃黑也

十一梵摩三缽羅。色紅白。左手持寶瓶。右手三股杵

十二五部凈居炎摩羅。色紫白。左手持炎摩幢。右手女竿

十三釋王三十三。色白紅。左手安腰。右手持金剛杵

十四大辨功德娑怛那。帝釋天王主之女子大德天女也。多聞天之大妃也。左手把如意珠。紫紺色也。右手金剛劍

十五提頭賴吒王。赤紅色又青白色。左手執如意寶王色黃青八角。右手刀

十六神母女等大力眾。色如

十七毗樓勒叉王。色赤。左手執杵。右手把劍

十八毗樓博叉王。色白。左手執杵。右手把金索青色

十九毗沙門天王。色紺青。左手持寶塔。右手杵

二十金色孔雀王。身色黃金。左手執寶幢。上有孔雀鳥細妙色也。說無量妙言

二十一二十八部大仙眾者。二十八天神也。伊舍那神以為上首。身色黑赤白也。左手執杵。右手取朱盤器。金剛寶以為瓔珞

二十二摩尼跋陀羅。色白紅。左手執寶幢。上有如意玉。右手施愿印也

二十三散脂大將弗羅婆。身色赤紅。左手執金剛。右手安腰

二十四難陀跋難陀。身色上赤色。左手執赤索。右手劍頭各有五龍下黑青色。左手青索。右手刀。娑伽羅龍伊缽羅。上色赤白。左手執赤龍。右手刀。下色青白。左手白龍也

二十五修羅。所謂大身修羅也。身赤紅色。左手持日輪。右手月輪。乾闥婆。左手執歌琴。右手舞印。身色白紅也。迦樓羅王。金色兩羽具。左手貝。右手執寶螺笛。緊那羅摩睺羅伽。此兩王形白色如羅剎女。有二眼乃至三四五眼。持諸藥器等。具足二四六八臂。天冠天衣諸寶珠以為身嚴

二十六水火雷電神。此四神皆備夫妻。雷者天雷神。電者地電也。此余者水火以為身嚴

二十七鳩槃荼王。長鼻嗔怒形也。黑色。左手戰大器。右手執索

二十八毗舍阇。大目嗔怒形。黑赤色。左手火玉也

一密跡金剛十密語

唵阿艮阿艮沙耶多他蘗他耶娑婆訶

二烏瑟君荼密語

唵毗瑟他耶良他羅阿羅乞叉多耶娑婆訶

三魔醯那羅達密語

唵阿三沒遲良多那娑婆訶

四金毗羅陀密語

唵嚩悉儞阿利夜三曼他娑婆訶

五婆馺婆樓那密語

唵烏瑟三昧耶毗秡羅尾秡羅娑婆訶

六滿善車缽密語

唵富樓娑多娑多加那加那阿羅瑟尼耶娑婆訶

七薩遮摩和羅密語

唵貝檀遲揭帝阿羅叉娑婆訶

八鳩蘭單吒密語

唵蘗那耶豹他野啰叉娑婆訶

九畢婆伽羅密語

唵末羅伽叉耶阿知羅叉耶南謨室利耶曳娑婆訶

十應德毗多密語

唵摩訶帝弊曳娑婆訶

十一梵摩三缽羅密語

唵伐羅伐羅藥率帝藥率帝娑婆訶

十二五部凈居密語

唵伐羅伐羅吽[口*半]吒[口*半]吒娑婆訶

十三釋王三十三密語

唵末尼迦釋迦跋折羅壁琉璃耶娑婆訶

十四大辨功德密語

唵摩訶具陵吉利他曳娑婆訶

十五提頭賴吒王密語

唵剎利耶曳薩婆訶薩婆訶薩多毗犀耶瑟吒娑婆訶

十六神母等密語

唵醯利醯利多醯徒醯娑婆訶

十七毗樓勒叉密語

唵醯伊吽吽娑婆訶

十八毗樓博叉密語

唵摩兜只浦屈沙底娑婆訶

十九毗沙門天密語

唵南無帝南跋折羅只叉婆羅弭他南南壁室良半拏耶婆良耶娑婆訶

二十金色孔雀密語

唵具光[口*半]吒沙羅迦羅放光[口*半]吒沙羅迦羅周遍吽羅迦唵[口*半]吒娑婆訶

二十一二十八部大仙密語

唵南無佛法僧因他羅也縛悉儞曳娑婆訶

二十二摩尼跋陀羅密語

唵陀羅迦羅夾曼陀娑婆訶

二十三散脂大將密語

唵阿利耶三昧曳娑婆訶

二十四難陀跋難陀密語

唵苦摩尼豹商娑婆訶

二十五修羅乾闥婆密語

唵展若展具末利迦娑婆訶

二十六水火雷電密語

唵具羅婆曳油娑婆訶

二十七鳩槃荼王密語

唵阇曳阿阇曳娑婆訶

二十八毗沙阇密語

唵帝曳帝曳鄰陀鄰陀娑婆訶

如是善神異口同音。各各誓言顯說釋名密語神咒。領諸眷屬。左右前后圍繞守護。受持娑婆訶。若有善男子善女人持咒者。可誦善神咒。有大威德勢云云



延寶三年。凈嚴和尚染筆之。天明元丑歲慈忍師寫宇治慧心院藏本。今得彼本。當山慈心院傳燈等一挍。予復校之壽梓。享和改元八月　　　長谷總持院快道志

(對校訶正畢。享和癸亥四月十四日　　慈順)

(文政三年庚辰仲秋二十六日右以下總千葉妙見寺秀陽阇梨所傳寫本校之了。龍肝)