　　No. 1219

曼殊室利焰曼德迦萬愛秘術如意法

　　　　一行撰譯


夫真言教源。自護摩法無上也。此之中秘密教愛法也。為求末世眾生敬愛。說一印真言。能利眾生故。先說像。其身六面六臂六足。乘水牛。所謂六面。頂上三面中面菩薩形柔軟也。其面頂有阿彌陀佛。又六臂。所謂左一鉾二輪索三弓。右一劍二寶杖三箭。以彼弓鑄勢也。又六足。左三足立輪。右三足上彼輪下有木牛。牛四足立花座。復像背有火焰。如虹。又如吠琉璃。其火中當像右足下有寅神。次第十二神但未申對面。復次壇水圓壇。其壇中置輪可修行。增益敬愛息災調伏。皆可置。其所口傳又當身口傳

復次說一印口傳。咒曰

唵瑟底哩迦羅嚕婆吽欠娑呵

以是印咒向佛。成普禮及次第觀念

復說曼陀羅法。內院明王。明王背有法形文殊。外院東方召請童子。其形如童子。髻上生登以弓矢。東南方計設尼童子如上形。左拳右把三角鉾。左拳置腰。南方救護慧童子如上形。左投輪。右施無畏右足上。西南方烏波計設尼童子如上形。二手花缽。西方光綱童子。左拳置腰。右捧孔雀尾。西北方地慧童子。右手把三[月*古]。如金剛藏王。北方無垢光童子如上形。左拳置腰。右索上。東北方不思議童子。左拳置腰。右劍地上物打勢也。一一身五色立輪。輪下一一有師子。如是說法。成就說法。高山頂造凈室。四十九日無言。斷火如法。百萬遍滿足。然后法成就獲得

復次法成就說符
<PIC>21009701.gif</PIC>

加法　口傳　　　地符
<PIC>21009702.gif</PIC>

天符

如是說已。末世眾生信受奉行

焰摩德迦萬愛法一卷保元二年七月二十三日。于勸修寺西明院住房　一校了　　　　　　　　　　　　　僧智海