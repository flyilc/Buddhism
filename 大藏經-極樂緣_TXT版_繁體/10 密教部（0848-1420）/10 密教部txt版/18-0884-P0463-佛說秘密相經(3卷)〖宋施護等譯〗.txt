　　No. 884

佛說秘密相經卷上

　　　　西天譯經三藏朝奉大夫試光祿卿傳法大師賜紫沙門臣施護等奉　詔譯


如是我聞。一時世尊住一切如來三昧界中。一切菩薩摩訶薩眾皆悉圓滿。是時世尊大毗盧遮那如來。從諸佛智三摩地起。普遍觀察一切大眾。當彼如是觀眾會時。所有一切如來并諸菩薩摩訶薩眾。悉于世尊大毗盧遮那如來左月曼拏羅中依止而住

爾時金剛手菩薩摩訶薩。住于世尊大毗盧遮那如來前。合掌諦誠作是白言。世尊秘密法儀甚深廣大。云何此中要略而修。于是要略法中我當受行

爾時世尊大毗盧遮那如來。贊金剛手菩薩摩訶薩言。善哉善哉金剛手。汝今善問秘密法儀甚深廣大。我今為汝要略而說。謂若修習瑜伽行者。凡入舍中先當觀想秘密文字。作已護凈。謂于舌端想有阿字。其字想成凈妙月輪。于月輪上想有吽字。其字復成五股白色大金剛杵。如是觀想已。行人當作金剛合掌安自頂上。誦此大明而作護凈

大明曰

唵(引)娑嚩(二合引)婆嚩秫馱(引)薩哩嚩(二合)達哩摩(二合引一句)莎婆(引)嚩秫度(引)[亢*欠](呼郎切下同二)

誦是大明已。行人次當發誓愿言。唯愿十方一切諸佛一切菩薩攝受于我。而我某甲于此時中作成就事。始從今日發起無上大菩提心。乃至當坐菩提道場堅固不退。又說頌曰

　愿我即同三世佛　　決定當成正覺尊
　攝善法及攝律儀　　饒益眾生戒具足
　而此三聚凈妙戒　　愿我受持悉堅固
　諸佛妙法及僧伽　　最勝三寶垂加護
　最初三寶攝受我　　愿從諸佛相應生
　金剛杵及彼印鈴　　我所受持悉真實
　彼阿阇梨攝受我　　廣大最上金剛部
　四種施法我常行　　日日六時如是作
　彼大寶部相應法　　三昧中起勝意樂
　我攝受諸正法門　　內外及彼三乘法
　大蓮華部中清凈　　出生無上大菩提
　一切誓愿悉相應　　真實法中攝受我
　供養事業隨應作　　大羯磨部中最上
　發起無上菩提心　　及彼出生諸勝行
　普攝一切行周遍　　廣為利樂諸眾生
　未得度者我當度　　未解脫者令解脫
　諸有未獲安隱者　　我當為開安隱門
　所有一切諸眾生　　普使安住涅槃地　

爾時世尊大毗盧遮那如來。復為金剛手菩薩摩訶薩。宣說普盡三摩地真實出生諸三摩地根本法門。行人應當結禪定印。依法安住已。當觀諸法無我平等。若于諸法見有內外。是即于心有其蓋障。當知離心無別有法。又復意中作是思念。一切法不生而自性明亮。是即一切法本來不生性。隨其所念即住是心。然后乃以自性明亮可愛音聲。誦彼開覺本心大明章句。當誦念時應觀心月曼拏羅相

大明曰

唵(引)唧多缽羅(二合)底吠(引)鄧羯嚕(引)彌(一句)

復次頌曰

　真實圓滿大清凈　　其猶虛空無垢翳
　一切粗重悉蠲除　　而復破遣邪分別
　彼諸煩惱垢凈故　　復如朗月見初生
　諸佛功德聚無邊　　悉入阿字等妙相　

其相云何

所謂

阿阿(引)壹翳嗢污哩黎(引)哩黎(引)伊愛鄔奧暗惡

爾時金剛手菩薩摩訶薩。復于世尊大毗盧遮那如來菩提心月曼拏羅中。依止而住作是白言。世尊菩提心月曼拏羅者。而有何等最勝功德

爾時世尊大毗盧遮那如來。即為金剛手菩薩摩訶薩。要略宣說菩提心月曼拏羅相。金剛手當知諸佛無邊功德。入阿字等諸妙相時。如水精月凈光明相。入已。復從自性清凈明亮智心。出生變化作用事業。即誦大明微妙章句發菩提心大明曰

唵(引)冒提唧當(一句)母怛波(二合引)捺夜(引)彌(二)

復次頌曰

　隨此出生大悲心　　普攝眾生諸所作
　一切善法悉周圓　　一切煩惱皆不著
　月曼拏羅左右中　　菩提心月為第二
　所有諸佛功德門　　復入迦字等妙相　

如是入已。乃與諸法影像相應。其相云何

所謂

迦佉誐伽昂(鼻音輕呼)左蹉惹(仁左切)酂(重呼)倪(倪也切輕呼)叱姹拏(尼轄切)茶(重呼)拏(平聲輕呼)多他捺陀(重呼)那(輕呼)波頗末婆(重呼)摩(輕呼)邪啰羅嚩設沙薩訶乞叉(合呼)

此等文字。即是菩提心月曼拏羅相。此曼拏羅所有法用行相次第如余教說

爾時金剛手菩薩摩訶薩。復于世尊大毗盧遮那如來右月曼拏羅中。依止而住作是白言。世尊而此右月曼拏羅中當云何入

爾時世尊大毗盧遮那如來。告金剛手菩薩摩訶薩言。金剛手當知金剛杵即是金剛智。能生諸佛勝功德聚。金剛杵者其相五股依法所成。周匝復有光焰熾盛。是光從彼普賢心出。為堅固因起諸行相。若入曼拏羅者。當觀自身即是五智金剛杵相。作是觀時誦此大明曰

唵(引)底瑟姹(二合)嚩日啰(二合一句)

復次頌曰

　佛于三阿僧祇劫　　修成菩提最上行
　歷位至登妙覺尊　　皆由清凈無漏智
　菩提妙月曼拏羅　　最上清凈離諸垢
　于中觀想智金剛　　是即五智金剛杵　

世尊大毗盧遮那如來作此所說。謂即表示執金剛者。復次當想盡虛空界。周遍普聚而為分量。都成一大金剛杵相然后行人觀想己身即金剛杵。廣略相應。當觀想時誦此大明曰

唵(引)嚩日啰(二合引)怛摩(二合)酤(引)[亢*欠](一句)

復次頌曰

　所有一切諸佛身　　悉無對礙無依止
　無生無作凈無瑕　　是中無性等亦離
　不斷不破亦不壞　　法身無染本清凈
　金剛堅固體出生　　如來金剛身無上　

爾時金剛手菩薩摩訶薩。于世尊大毗盧遮那如來右月曼拏羅中。依止住已作是白言。世尊復云何觀彼金剛杵

爾時世尊大毗盧遮那如來。普遍觀察諸如來已。作如是言諦聽諸如來。我今宣說佛影像中觀影像相。其相云何。所謂薩埵金剛相。彼諸相具足。應當如是觀即佛影像相。作是觀想時誦此大明曰

唵(引)野他(引)薩哩嚩(二合)怛他(引)誐多(引一句)塞怛(二合)他(引)[亢*欠](二)

復次頌曰

　所有諸佛身秘密　　境界性智行亦然
　以五相成正覺尊　　諸佛成滿皆清凈　

爾時金剛手菩薩摩訶薩。復于世尊大毗盧遮那如來后月曼拏羅中。依止而住作是白言。世尊云何是秘密。復云何是境界性智行等亦然

爾時世尊大毗盧遮那如來。稱贊金剛手菩薩摩訶薩。即說頌曰

　善哉金剛大薩埵　　善哉金剛圣妙寶
　善哉金剛正法門　　善哉金剛眾事業
　善說此經秘密義　　是即無上金剛乘
　所有諸佛秘密門　　大乘現證法皆攝
　修成就時妙清凈　　成佛果已獲妙樂
　汝問秘密等云何　　謂蓮華及金剛杵
　此即如來大秘密　　一切諸佛從是生
　若能依法諦心觀　　于剎那間得成佛　

佛說秘密相經卷上佛說秘密相經卷中

　　　　西天譯經三藏朝奉大夫試光祿卿傳法大師賜紫沙門臣施護等奉　詔譯


爾時金剛手菩薩摩訶薩。復白世尊大毗盧遮那如來言。世尊云何是金剛杵。復云何是蓮華

爾時世尊大毗盧遮那如來。告金剛手菩薩摩訶薩言。金剛手一切如來安住之智即金剛杵。本部賢圣和合相應是謂蓮華。而彼金剛杵住于蓮華上。由是出生一切如來。彼諸如來身即毗盧遮那。如是作已。然后乃從金剛語言。安布大明秘密文字

所謂

勃[口*籠](二合引)

其字先于自心凈月曼拏羅中。想安住已。然后想成大妙高山。于其山上想現是字。其字復成金剛寶峰廣大樓閣。大摩尼寶所共莊嚴。懸鈴珠寶繒幡瓔珞。微風吹動出和雅音。如是種種殊妙校飾。吉祥勝上堪所稱贊。而彼樓閣一切如來所共安住。于樓閣中復想五股金剛杵輪。廣略相應。即想其杵復成金剛薩埵大士影像。勝相具足身如月色現光明而復安處月輪之上。頂戴五佛殊妙寶冠。金剛相光焰鬘莊嚴。左右皆現高舉之相。安住諸法本來無性大三昧邪真實理中。若情若器諸性自性。以是二種合為一相。是故觀想己身成就金剛薩埵。如是觀已。即此本尊等諸法用然后施作。爾時金剛手菩薩摩訶薩。復于世尊大毗盧遮那如來前月曼拏羅中。依止而住作是白言。世尊云何是本尊

爾時世尊大毗盧遮那如來。為金剛手菩薩摩訶薩。次第宣說本尊等法。諸修瑜伽行者。先當依法于自心月曼拏羅中。觀想吽字。從是文字。想出普門巧業眾相大金剛杵。作是觀時當結密印。其印先作金剛縛后。散開諸指作攝入勢。成印誦此本心大明曰

嚩日啰(二合)滿馱怛啰(二合)吒(一句)

誦是大明結是印已。然后乃可結一切印。及作本尊等法。乃至金剛阿吠舍并鉤召等余諸成就法。從自身語心金剛加持作用。即得敬愛成就

然后乃結金剛阿吠舍印。誦彼心明。其明所謂

惡(入)

由是心明。普遍攝入本尊等法。乃至諸余成就之法。悉得善友敬愛而住。其金剛阿吠舍印者。先作金剛掌次作金剛縛。后結金剛阿吠舍印。金剛掌者堅實掌心諸指不縛。而復緊密成金剛掌。即轉此掌善結其縛成金剛縛。復開此縛作金剛拳二頭相并即成金剛阿吠舍三昧邪印。然后從自心中。安想金剛薩埵文字之相。復想其字即成五股白色凈妙周匝光焰大金剛杵復次如前依法安想秘密文字。然后乃結薩埵金剛印。當結印時。先當誦是心大明曰

唵(引)三摩邪薩怛網(三合一句)

其薩埵金剛印者謂以二手作圓月相。二中指相離。余指面相著。如金剛杵相成印。結是印時誦此大明曰

唵(引)底瑟姹(二合)嚩日啰(二合)捺哩(二合)除(引)彌(引)婆嚩(一句)蘇睹(引)沙踰(二合引)彌(引)婆嚩(二)阿努啰訖睹(二合引)彌(引)婆嚩(三)舍(引)說睹(引)彌(引)婆嚩(四)蘇布(引)沙踰(二合引)彌(引)婆嚩(五)紇哩(二合)捺煬彌(引)提底瑟吒(二合)(六)薩哩嚩(二合)悉提孕(二合)彌(引)缽啰(二合)野蹉(七)薩哩嚩(二合)羯哩彌(二合引)數左(八)爾唧多室哩(二合引)野俱嚕吽(引)(九)訶訶訶訶呼(引)(十)

如是大明即本尊法此中具有四禮敬印。所謂心印誓誡心印。大乘現前三昧心印。妙金剛智天眼智等五通心印。是諸印門總攝如來堅固之性。金剛加持離諸怖畏能成一切最上成就。所有一切適悅快樂諸正受等一切總持門等。乃至一切如來真實性等。總攝自心。悉得安住金剛加持身語心業。然后取以繒帛而為其鬘。安自頂上誦此心明曰

缽啰(二合)帝(引)蹉嚩日啰(二合)呼(引一句)

誦是心明而加持已。即于頂上作系鬘相。旋覆其面。當系鬘時隨應法儀。即阿阇梨為作是言。汝今受是秘密心明。此即勇猛大力世尊本來無性之法。得阿阇梨真實加持。而能善作一切事業。此即世尊大毗盧遮那如來所說。乃至諸佛及執金剛等所共攝受。授是言已除其繒帛。誦此大明曰

唵(引)嚩日啰(二合)薩埵莎煬帝(引)禰野(二合一句)作芻訥伽(二合引)吒那怛咄缽(二合)啰(二)嗢訥伽(二合引)吒野底薩哩嚩(二合引)芻(引)(三)嚩日啰(二合)作芻啰努多囕(四)系(引)嚩日啰(二合)缽舍(五)

爾時金剛手菩薩摩訶薩。復于世尊大毗盧遮那如來右月曼拏羅中。依止住已。說是伽陀伸贊嘆曰

　快哉一切正覺尊　　三摩地智無有上
　所有一切諸眾生　　由斯二法得成佛　

金剛手菩薩摩訶薩作是贊已。復白佛言世尊最初開目行相云何

爾時世尊大毗盧遮那如來。告金剛手菩薩摩訶薩言。金剛手最初開目者。謂于自身大曼拏羅。如次觀視。當其觀是曼拏羅時。即得一切如來威力加持。于金剛薩埵心中如理而住。亦復得見種種光明勝曼拏羅。又復得睹廣大神通變化事等。由得如來所加持故。乃能見彼金剛手身。或復得見諸如來身

爾時會中無動菩薩摩訶薩。前詣世尊大毗盧遮那根本無性如來。右旋繞已作是白言。世尊云何是大曼拏羅。我于是中復云何行

爾時世尊大毗盧遮那如來。告無動菩薩摩訶薩言。大曼拏羅者。所謂即觀自身曼拏羅。如是觀已。即取金剛加持清凈香水。而為灌頂誦是心明曰

嚩日啰(二合引)毗詵左(一句)

然后結系鬘印。戴諸佛冠灌自心頂。系鬘印者。先以二大指盤結于掌心。然后屈中指。與大指面合成印。此是如來部印。余四部印亦然同用。其五部大明次第如是。大明曰

唵(引)嚩日啰(二合)馱(引)怛尾(二合引)說哩吽(引)嚩日哩(二合)尼(一句)

唵(引)嚩日啰(二合)嚩日哩(二合)尼吽(引一句)

唵(引)啰怛那(二合)嚩日哩(二合)尼吽(引一句)

唵(引)缽訥摩(二合)嚩日哩(二合)尼吽(引一句)

唵(引)迦哩摩(二合)嚩日哩(二合)尼吽(引一句)

如前所說作灌頂已。不改前印以二頭指。旋轉二度作縈繞相。即成四種系鬘之印。于頂額喉及彼頂后四處系鬘。次至兩耳還從頂后旋轉于前。徐徐而下即解其印。如和合音聲教中法儀堅固而作。又彼和合音聲教中說云。次當阿阇梨執金剛杵。依法安住已。乃為弟子發誓誡言

　汝今得受此　　一切佛如來
　勝秘密法中　　金剛灌頂已
　授汝金剛杵　　善作諸成就
　而彼諸如來　　由此得成佛　

復授大明曰

唵(引)嚩日啰(二合引)提缽底埵(引一句)末毗詵左(引)彌(二)底瑟姹(二合)嚩日啰(二合)三摩邪薩怛鑁(三合三)

爾時金剛手菩薩摩訶薩。復于世尊大毗盧遮那如來右月曼拏羅中。依止住已作是白言。世尊云何是自金剛杵

爾時世尊大毗盧遮那如來。告金剛手菩薩摩訶薩言。金剛手自金剛杵者。即是如來金剛杵。十二指量五股而作善妙之相。無其光焰金等所成。其金剛薩埵金剛杵者。不定分量五股而作。有其威猛熾盛光焰缽訥摩啰誐等諸寶所成。其金剛王等大執金剛者。及金剛忿怒金剛藥叉等。如是諸杵皆十二指量三分亭等。五股而作銳利之相。此等杵相。如大乘現證三昧教中及降三世教中廣說。此中略指。瑜伽行者知杵相已。然后乃名已受金剛大灌頂者。復次大明曰

唵(引)嚩日啰(二合)薩埵末毗詵左(引)彌(引一句)嚩日啰(二合)那(引)莫毗施(引)迦多(二)呬(引)嚩日啰(二合)那(引)莫(三)拽寫拽他(引)那(引)莫帝(引)那(四)怛吐(引)佐(引)啰曳[惺-生+土]咩(五)

受灌頂已。然可得受諸佛成就大金剛杵。復次頌曰

　汝常持此金剛杵　　即金剛手堅固戒
　金剛薩埵勝修中　　一切由斯得成佛　

復次大明曰

唵(引)薩哩嚩(二合)怛他(引)誐多悉提(一句)嚩日啰(二合)三摩曳(引)底瑟姹(二合)(二)伊沙埵(引)馱(引)啰夜(引)彌嚩日啰(二合)薩埵(三)呬呬呬呬吽(引)(四)

然后從普賢心安布大印三昧。隨說如是心大明曰

摩賀(引)三摩邪薩埵三摩邪薩怛鑁(三合一句)摩賀(引)三摩邪薩都(引)[亢*欠](二)摩賀(引)三摩邪薩埵(引)提底瑟姹(二合)莎[牟*含](引)(三)

如是印明。執金剛等諸菩薩眾。皆悉于彼諸印真實大三昧中同一成就

復次身語心金剛所成心大明曰

唵(引)嚩日啰(二合)薩埵三摩邪末努播(引)羅邪(一句)嚩日啰(二合)薩埵堆(引)奴(引)缽底瑟姹(二合)(二)捺哩(二合)除(引)彌(引)婆嚩(三)蘇睹(引)沙踰(二合引)彌(引)婆嚩(四)阿努啰訖睹(二合引)彌(引)婆嚩(五)蘇布(引)沙踰(二合引)彌(引)婆嚩(六)薩哩嚩(二合)悉提孕(二合)彌(引)缽啰(二合)野蹉(七)薩哩嚩(二合)葛哩摩(二合引)蘇左彌(引)唧多室利(二合引)煬酤嚕吽(八)訶訶訶訶呼(引)(九)婆誐鑁薩哩嚩(二合)怛他(引)誐多(十)嚩日啰(二合)摩(引)彌(引)捫左嚩日哩(二合引)婆嚩(十一)摩賀(引)三摩邪薩埵阿(引)(十二)

如是身語心金剛所成心明章句。若誦一遍。即得自身語心金剛三業一切密印堅固成就。所有本尊等諸法用。于三部中或復二部當得成就。于現生中即得成佛。或成金剛手尊

佛說秘密相經卷中佛說秘密相經卷下

　　　　西天譯經三藏朝奉大夫試光祿卿傳法大師賜紫沙門臣施護等奉　詔譯


爾時金剛手菩薩摩訶薩。復于世尊大毗盧遮那如來本來無性法中。以尋求慧而請問言。世尊勝三摩地當云何修

爾時世尊大毗盧遮那如來。贊金剛手菩薩摩訶薩。即說頌曰

　善哉金剛大薩埵　　善哉金剛眾妙寶
　善哉金剛正法門　　善哉金剛勝事業
　善說此經秘密義　　是即無上金剛乘
　一切如來秘密中　　大乘現證法皆攝　

佛言金剛手欲修三摩地者。先以金剛鉤印及大明鉤攝前住。次以金剛索印及大明而為引入。然以金剛鎖印及大明堅牢而住。后以金剛鈴印及大明而為警覺。作阿吠舍。彼彼大明曰

嚩日囕(二合引)酤舍[口*弱](一句)嚩日啰(二合)播(引)舍吽(引)(二)嚩日啰(二合引)塞普(二合引)吒鑁(三)嚩日啰(二合引)吠(引)舍阿(四)

然后結本尊三昧邪印。應當諦心觀想彼彼種子文字所謂

[口*弱](入)吽(引)鑁呼(引)

此即是修三摩地法

爾時金剛手菩薩摩訶薩。復住世尊大毗盧遮那如來前說。此頌曰

　快哉一切正覺尊　　我說即是金剛手
　而彼一切佛如來　　既金剛乘無有上　

爾時金剛手菩薩摩訶薩。普遍觀察一切如來。皆悉同一真實住已。即于世尊大毗盧遮那如來右邊而住作是白言。世尊云何。是金剛杵

爾時世尊大毗盧遮那如來。告金剛手菩薩摩訶薩言。即汝金剛手是為金剛杵

爾時會中圣觀自在菩薩摩訶薩。前白世尊大毗盧遮那如來言。世尊云何是蓮華

爾時世尊大毗盧遮那如來。告圣觀自在菩薩摩訶薩言。即汝蓮華手是名為蓮華

是時會中一切如來。皆悉合掌俱白世尊大毗盧遮那如來言。所說蓮華及金剛杵是義云何

爾時世會大毗盧遮那如來。普謂一切如來言。當知秘密四種供養是為蓮華。彼蓮華上依法住者即金剛杵

爾時金剛手菩薩摩訶薩。為欲開示如是所說本來無性法故。復白世尊大毗盧遮那如來言。世尊云何是秘密四種供養

爾時世尊大毗盧遮那如來。告金剛手菩薩摩訶薩言。秘密四種供養者。謂金剛嬉戲本部大菩薩。彼于一切佛作大敬愛事。即彼如是出生金剛寶鬘。彼復出生金剛妙歌。彼復出生金剛旋舞。供養而住。從是四秘密中。出生一切佛菩薩等。復次應當觀想金剛嬉戲等本部大菩薩種子文字。所謂

羅(引)摩(引)詣(引)涅哩(二合)度(引)布(引)吽(引)阿(引)阿睹啰(引)薩室哩(二合引)詣(引)吽(引)紇哩(二合引)勿[口*籠](二合)宎[口*籠](二合)[亢*欠]彌(引)邪羅摩

作是觀想時。即同一體性自身金剛杵。住于蓮華上而作敬愛事。作是敬愛時。得成無上佛菩提果。或成金剛手尊。或蓮華部大菩薩。或余一切踰始多眾。當作和合相應法時。此菩薩等悉離一切罪垢染著。如是當知彼金剛部大菩薩入蓮華部中。與如來部而作敬愛。如是諸部大菩薩等。作是法時得妙快樂無滅無盡。然于所作法中無所欲想。何以故金剛手菩薩摩訶薩。以金剛杵破諸欲故。是故獲得一切踰始多無上秘密蓮華成就。復次頌曰

　或于空中或余方　　觀想蓮華妙等引
　蓮華無上成就門　　于現生中得成就　

爾時世尊大毗盧遮那如來。又復宣說金剛嬉戲等秘密供養。頌曰

　諸菩薩中勝菩薩　　金剛嬉戲大名稱
　寶鬘妙歌勝亦然　　金剛旋舞妙等引
　如是秘密四菩薩　　是即金剛密供養
　供養一切佛如來　　依法常作敬愛事　

復次依法。安想秘密菩薩種子文字。所謂

多阿(引)羅嚩摩(引)誐摩涅哩(二合)摩(引)度(引)阿(引)嚩日囕(二合)

復次頌曰

　想時當結三叉印　　金剛杵安蓮華上
　金剛嬉戲等法門　　成就故得無盡樂　

復次當知秘密供養法者。是即觀自在菩薩三摩地門。于是門中。即攝金剛嬉戲菩薩所有多羅菩薩及顰眉菩薩。即同一體而無差別。左現愛相哆羅菩薩于左邊住。右現愛相顰眉菩薩于右邊住。是諸菩薩于一切處同一相應。最上敬愛秘密成就

爾時金剛手菩薩摩訶薩。即入一切如來蓮華金剛部三摩地。從是三摩地出已。向諸如來說此頌曰

　大哉最上秘密法　　所謂蓮華中安住
　一切成就剎那成　　乃至無上菩提果　

爾時圣觀自在菩薩摩訶薩。說此頌曰

　大哉一切佛如來　　清凈蓮華愛無上
　于無我中我手持　　蓮華中住蓮華相　

爾時世尊大毗盧遮那如來。為諸如來說此頌曰

　諦聽一切諸如來　　諸佛大智無有上
　秘密供養法相應　　利益眾生作成就
　金剛嬉戲相應行　　我心堅固無所動
　金剛寶鬘及妙歌　　旋舞供養亦如是
　所有秘密敬愛事　　如是法儀勝無上
　此秘密中依法行　　即得諸佛施歡喜　

復說秘密種子文字所謂

唵(引)野(引)阿啰誐睹婆嚩日哩(二合引)摩尼缽訥摩(二合)

爾時金剛手菩薩摩訶薩。復白世尊大毗盧遮那如來言。世尊戲鬘歌舞四種秘密行相云何

爾時世尊大毗盧遮那如來。贊金剛手菩薩摩訶薩言。善哉善哉金剛手。汝今善問秘密行相。我今為汝如理開示。或有大士愛樂嬉戲秘密行相。或有大士愛樂寶鬘秘密行相。或有大士愛樂妙歌秘密行相。或有大士愛樂旋舞秘密行相。或有大士普遍愛樂戲鬘歌舞秘密行相。如是一切秘密行相中起愛樂時。隨所樂心即入如來三摩地金剛蓮華相應法中。獲得無上秘密成就

爾時金剛手菩薩摩訶薩。前詣佛所右膝著地。恭敬頂禮而白佛言。世尊若有正士大法器者。應當于是秘密供養相應法中如理修學。彼能成就一切事業。乃至得成佛無上智。況復余法有不成者

爾時世尊大毗盧遮那如來。即入諸佛大智三昧加持安住三摩地。從是三摩地出已。即結金剛嬉戲大菩薩秘密智印。復為攝集。令金剛手菩薩摩訶薩。表示秘密神通行相。謂本所有一真法性。從是出生諸菩薩等。從吽字等而為大智。由此即生金剛嬉戲秘密菩薩。及持明藏一切賢圣。是諸賢圣皆悉同本一真法性

爾時金剛手菩薩摩訶薩。受世尊大毗盧遮那如來教敕已。即說秘密行相。所謂依如來部金剛印成就廣大儀軌中法用。若作持誦時。當不動舌端。唇齒二相合離諸音聲。但以金剛語音而為持誦。即能成就一切儀軌。此說即是金剛語菩薩法。復次金剛部秘密印成就廣大儀軌中法用。謂以自身金剛杵。入一切相應賢圣真法性中。秘密行人作是法時。即得一切事業成就。此說即是金剛薩埵菩薩法。復次金剛部秘密印成就廣大儀軌中法用。謂諸所欲得佛世尊究竟真常。常施一切眾生妙樂。復能成就一切事業。此說即是金剛手菩薩法

爾時金剛手菩薩摩訶薩。復白一切如來言。如來善聽此秘密智勝無有上。若欲得成諸佛身者。應當寂靜住等引心。入一切如來智三摩地。從是三摩地出已得成佛身。即能成就諸三摩地法。所謂劍成就三摩地。藥叱尼成就三摩地。一切執曜阿吠舍成就三摩地。遣除一切執曜三摩地。破一切惡三摩地。持明人三摩地。神通成就三摩地。財寶成就三摩地。入修羅宮成就三摩地。常得國王及王眷屬愛念成就三摩地。此如是等有無數種三摩地法。及秘密章句中今此四種秘密供養。而為最上金剛部大菩薩。與菩薩嬉戲等如理相應。金剛嬉戲者。此說即是和合出生之義。而此菩薩一切所欲。得諸如來常施歡喜。即此金剛嬉戲菩薩為增勝主常。于一切如來而生歡喜

復次秘密種子文字所謂

野部(引)骨嚕(二合)卒魯(二合)阿(引)莎(引)剎呼(引)[口*弱]吽(引)鑁[牟*含](引)

此等文字。即是金剛嬉戲本部大菩薩。與金剛蓮華二法相應。即此金剛而為警覺。所有蓮華即觀自在菩薩三摩地門。而彼蓮華離諸所著。以金剛鎖堅牢而住。于諸所動相應平等。而常不離三摩呬多。然后同一真實吽字智門出敬愛事而能成就一切事業。此說即是金剛手菩薩法

爾時圣觀自在菩薩摩訶薩白諸如來言。所有金剛杵住于蓮華上。彼金剛杵及與蓮華。二法和合相應成就。獲得妙樂無滅無盡

爾時金剛手菩薩摩訶薩。住于世尊大毗盧遮那如來前作是白言。世尊彼金剛杵云何能住于蓮華上。此金剛杵及與蓮華。作用行相復云何說。世尊此理甚深。我于是義不能解了

爾時世尊大毗盧遮那如來。贊金剛手菩薩摩訶薩言。善哉善哉金剛手。汝今當知彼金剛杵住蓮華上者。為欲利樂廣大饒益。施作諸佛最勝事業。是故于彼清凈蓮華之中。而金剛杵住于其上。乃入彼中發起金剛真實持誦。然后金剛及彼蓮華二事相擊。成就二種清凈乳相。一謂金剛乳相。二謂蓮華乳相。于二相中出生一大菩薩善妙之相。次復出生一大菩薩猛惡之相。菩薩所現二種相者。但為調伏利益一切眾生。由此出生一切賢圣。成就一切殊勝事業

爾時金剛手菩薩摩訶薩復白佛言。世尊何者是乳相。復從何生起。唯愿世尊顯明開示

爾時世尊告金剛手菩薩摩訶薩言。即汝金剛手所有最勝秘密供養。是即乳相從是生起。金剛手菩薩摩訶薩復白佛言。世尊我不解佛所說義。佛言金剛手當知乳相者即是本真相。如秘密降三世教中所說

爾時世尊大毗盧遮那如來。普攝金剛手等一切菩薩。同一真實同一出生。都成為一金剛薩埵之身。告諸如來言。今此所說秘密供養等秘密行相。但為警覺邪外之眾故。佛菩薩隱密而說。是時所現金剛薩埵身與本部菩薩。同住正見出生敬愛。唯以金剛縛而普攝已。所有本部大菩薩等。同處于左根本之位住蓮華中。以金剛杵開覺蓮華。而悉同一三昧相應

爾時本部大菩薩眾。得開覺已即說頌曰

　快哉一切正覺尊　　我所敬愛施妙樂
　唯此妙樂外無余　　而能成就秘密法　

爾時世尊大毗盧遮那如來。即說頌曰

　快哉妙樂無有上　　諸有正士應當修
　今此秘密妙法門　　有罪染者不應受
　秘密蓮華此無上　　金剛嬉戲即彼法
　金剛蓮華教亦然　　總攝毗盧遮那智　

世尊大毗盧遮那如來說是頌時。有無數百千殊妙瑞相一時出現

佛說秘密相經卷下