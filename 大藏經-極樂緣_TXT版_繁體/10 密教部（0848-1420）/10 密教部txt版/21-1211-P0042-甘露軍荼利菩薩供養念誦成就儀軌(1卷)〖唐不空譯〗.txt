　　No. 1211

甘露軍茶利菩薩供養念誦成就儀軌一卷

　　　　開府儀同三司特進試鴻臚卿肅國公食邑三千戶賜紫贈司空謚大鑒正號大廣智大興善寺三藏沙門不空奉　詔譯


　歸命金剛手　　密主大菩薩
　能說最上乘　　令速證菩提
　甘露軍茶利　　能摧諸魔障
　以慈慧方便　　現大忿怒形
　成大威日輪　　照曜無邊界
　修行者暗暝　　速得悉地故
　流沃甘露水　　洗滌藏識中
　熏習雜種子　　速集福智聚
　獲圓凈法身　　故我稽首禮
　我今依密言　　微妙理趣教
　說甘露儀軌　　阿阇梨先擇
　修密言弟子　　凈信三寶者
　愛敬于大乘　　渴仰瑜伽教
　好修菩薩行　　其心不怯弱
　求學相應門　　舍身命及財
　無厭倦吝惜　　族姓具諸根
　多聞護正法　　愛樂六度行
　愍念諸有情　　常被大誓甲
　盡度無邊界　　一切有情類
　令疾證菩提　　阿阇黎若見
　如是法器人　　方便而勸誘
　先當為演說　　微妙菩薩道
　善巧般若理　　速疾菩提路
　然與授三歸　　令發菩提心
　次授與三世　　無礙三種戒
　菩薩之律儀　　方引入輪壇
　授與本所尊　　持明諸灌頂
　應示曼茶羅　　告令三昧耶
　從今至成佛　　勿舍菩提心
　恭敬阿阇梨　　等同一切佛
　猶若執金剛　　于諸同學處
　深敬不輕慢　　從師受金剛
　及受金剛磬　　為求悉地故
　乃至菩提場　　常持不應舍
　親對灌頂師　　具受本尊教
　決定無疑謬　　然后勇進修　

修瑜伽者。從師受得本尊儀軌已。當于閑靜處或于山林幽谷。諸教所說勝上之處。建立凈室。或于精舍若于塔中。凈治其地以瞿摩夷涂拭。又白檀香涂曼茶羅。或方或圓隨意大小。以諸名花散于壇上。涂香燒香飲食燈明閼伽。隨力所辦陳設莊嚴。當于室中安本尊像。面向西。瑜伽者面向東。全身委地作禮奉獻己身。諸佛菩薩攝受為主宰。密言曰

唵薩嚩怛他[卄/(阿-可+辛)/木]多布惹(引)缽啰(二合)襪多曩夜多么(二合)南儞哩夜(二合)多夜弭薩嚩怛他[卄/(阿-可+辛)/木]多室者(二合)地底(丁以反下同)瑟綻(二合)擔(引)薩嚩怛他多[卄/(阿-可+辛)/木]訖穰(二合)喃阿(引)尾舍睹

誦此密言作是思惟。盡十方一切世界微塵剎土諸佛大海會。皆有自身。于一一圣眾前舍身奉事。由密言加持故。蒙諸圣眾皆悉攝受。又應五輪著地作禮。復想自身遍禮一切如來及菩薩足。密言曰

唵薩嚩怛他(引)孽多播(引)娜滿娜南迦路弭

由此密言加持故。能令瑜伽者。不起于座遍至十方。真實敬禮一切塵剎海會諸佛如來。次應右膝著地。合掌當心閉目運心。遍觀虛空有無量無邊塵剎海會諸佛菩薩。集會降赴瑜伽者所。又想己身對一一諸佛菩薩前。持種種涂香粖香花鬘燒香天妙飲食燈明寶炬。奉獻一切諸佛菩薩。不起此座。愍念盡無余有情界漂流六趣。由自心虛妄分別。迷于真理作諸不善。感招異熟種種苦果觀于人天趣耽著五欲求不得苦。于諸天趣作變易苦。以妙覺花開敷菩提心。觀于寒冰地獄。以焚香氛馥。遠離寒冰之苦。于餓鬼趣中。以天妙加持飲食。愿彼等充飽。遠離慳吝之業。觀于修羅傍生趣色無色界。心器矯誑嗔恚之心更互殘害。及耽著三昧味。以我般若燈明。悉除彼等惑纏。則于佛海會前。虔誠發露三世之障。隨喜一切佛菩薩聲聞緣覺。隨喜三世福德智慧資糧。則觀無量無邊界雜染世界中一切有情類。皆證無上正等菩提。又想己身于一一諸佛菩薩前。請轉無上法輪。久住于世莫入涅槃。瑜伽者即結跏趺坐。或半加隨意而坐。修瑜伽者不應執著外凈。常以勝義自性清凈法水。洗滌身心如理相應。誦清凈密言三遍

唵娑嚩(二合)婆(引)嚩秫鐸(引)薩嚩達莫(引)娑嚩(二合引)婆(引)嚩秫度憾

如金剛頂瑜伽經中說

　身口意金剛　　菩提心為先
　凈心為澡浴　　利樂修行者　

即取涂香涂二手。合掌當心。即結如來部三么耶契。如未敷蓮合掌。即以進力附忍愿上節。以禪智各附進力側。結成印已誦密言。入瑜伽作意。觀一切如來遍滿虛空愿加持。我又想從印流出無量光明。照觸盡無余一切有情。速證平等真如。以此佛三昧耶契。速證瑜伽。愿一切有情證得究竟大菩提。密言曰

曩莫三曼多沒馱南(引)唵怛他(引)[卄/(阿-可+辛)/木]妒納婆(二合)嚩野娑嚩(二合引)訶(引)

由誦結契作意。等同如來。當獲具相三十二。無見頂相三身圓滿。以此契安于頂上。隨便解散

次結蓮華部三么耶印　又芙蓉合掌當自心前。檀慧禪智并豎。余六度散開。屈如八葉蓮華。結成印已誦密言。入甚深大悲瑜伽三么地。觀滿虛空界觀自在菩薩。與無量持蓮華者。愿加持我。復起此觀。從印流出無量光明。照觸六趣有情根本藏識中雜染種子。獲得自他平等無緣大悲。速得如幻三摩地。隨類六趣示現種種身。四無礙解脫。具六十四種梵音。圓音頓應一切有情。以成佛道。密言曰

曩莫劍么攞播拏曳唵缽納謨(二合)納婆(二合)嚩(引)也娑嚩(二合引)訶(引)

由此印密言加持故。等同觀自在菩薩。當獲十地十自在三種意生身。以此契安于自口上解散

次結金剛部三昧耶印　二手相背。檀慧禪智互相叉。結印成已誦密言。入菩提心三摩地。觀遍滿虛空界金剛手菩薩與軍荼利。無量忿怒眾集會。愿加持我。復想從印流出無量光明照觸一切有情不定趣異生趣向二乘。速成大菩提。密言曰

曩莫三滿跢嚩日啰(二合)赧(引)唵嚩日盧(二合引)納婆(二合)嚩(引)也娑嚩(二合)訶(引)

由誦結契作意。不久當得金剛薩埵身口意金剛。能說密教令輪。以作盡無余有情上中下悉地。速疾頓證悉地。因便以此印當自心前解散

復作是念。盡無余世界中。有無量無邊有情。雖發無上菩提之心。雖積集福德智慧資糧。闕瑜伽智慧方便加持妙法。退失善根諸魔得便。云何為彼引入解脫輪。為一一有情。說三密瑜伽微妙大乘。速疾頓獲世間出世間殊勝悉地果報。發如是心。則成被大誓莊嚴甲胄。則結金剛明王最勝印。內縛忍愿并申。以進力二度屈如鉤。當忍愿初節背。如三股金剛杵形。禪智并申直附忍愿側。密言曰

唵嚩日啰(二合)[口*垠]儞(二合)缽啰(二合)捻(引)跛跢(二合引)也娑嚩(二合引)訶

以此印額左右肩心喉等五處。頂上散。由結此印誦密言作意。則成被金剛甲胄。身同金剛明王威光赫奕。無量無邊金剛族使者侍。一切障難及不善心有情無能侵害。上于虛空界乃至下風輪際。所有空行地居下毗那夜迦等類。皆起慈心。不能為障礙修密言行菩薩

次應結金剛輪菩薩印誦密言。以入曼荼羅者受得三世無障礙三種菩薩律儀。由入曼荼羅。身心備十微塵剎世界微塵數三么耶無作禁戒。或因屈伸俯仰發言吐氣起心動念。廢忘菩提之心退失善根。以此印契密言殊勝方便誦持作意。能除違犯愆咎。三昧耶如故倍加光顯。能凈身口意故。則成入一切曼荼羅。獲得灌頂三么耶。應結契誦七遍。二手內相叉。進力并伸。直忍愿纏進力初節前。各以峰相拄。禪智并伸直當心。誦密言曰

曩莫悉底哩也(四合)地尾(二合)迦(引)南(引)怛他(引)孽跢(引)南(引)阇尾啰爾尾啰爾摩訶斫訖啰(二合)嚩日哩(二合)娑跢娑跢娑啰帝娑啰帝怛啰(二合)以怛啰(二合)以尾馱么儞(三)畔惹儞怛啰(二合)么底悉馱(引)儗哩(二合)怛囕(二合引)娑嚩(二合)訶

誦密言時作是觀念。盡虛空界遍法界三界生死六趣有情。速得入金剛界大曼荼羅。等同金剛薩埵大菩薩。次應身前想于下界風輪。想憾字黑色漸引形如半月。遍相稱如風輪。當思真實句。所謂一切法離諸因緣

次應于風輪上想鑁字。白色光明。漸引圓滿。大小如本水輪。當思真實句。所謂一切法自性離言說。又于水輪上想缽啰(二合)字門。變成金龜放金色光明。漸引廣大無量由旬。當思真實義。所謂一切法勝義不可得以為方便。又于空中想欠字門。變成毗盧遮那如來。當思真實義。所謂一切法如虛空。佛身色如素月光。首戴金剛寶冠。瓔珞嚴飾身。被天妙輕衣結菩提勝印。深起悲愍。一切有情被貪嗔癡煩惱火焚燒。積集無量不善極惡之業。想毗盧遮那佛。遍身流注甘露八功德水。色如珂靈。淋漓六趣一切有情煩惱之火。盈滿金輪龜背為大香乳海故。當結成就海印。十度內縛仰右旋。誦此密言曰

唵尾么[口*路](引)捺地吽

為成就變化蓮華故。當觀囕字門。流散赤焰而成火輪。其形三角。漸引量同水輪。忽然之間。從金龜背踴出八葉大蓮華。金剛為莖。廣大無量由旬。于花臺中觀阿字門。當思真實義。所謂一切法本不生。從阿字門法界等流。踴出蘇彌盧山王。為成就妙高山故。當結成就寶山王印。十度內相交為拳。相合豎。密言曰

唵阿者攞吽

由此印密言三么地故。便成蘇彌盧山王四寶所成。七重金山周匝圍繞。山間有八功德水。山王傍出四跳。四天王等天各住本方。無量眷屬衛護金剛峰寶樓閣。其山縱廣八萬四千由旬。其地平正。為令堅密牢固如金剛下至空際。應結金剛橛印。戒從慧方背間入掌。忍入愿力間亦然。方愿峰從檀戒進忍間向外出。余度各以峰相柱。結成已誦密言。想印成金剛橛。流散無量威猛火焰。以大指向地釘之。一誦一釘至三遍便止。即成堅固地界。密言曰

唵枳里枳里嚩日啰(二合)嚩日哩(二合)[口*勃](引)滿馱滿馱吽癹吒(半音)

由此印密言加持故。設于念誦處道場地中。不依法除一切過患不祥。感招種種障難。由此印加持故成金剛座。天魔及諸障者不為惱害。少用功力速疾獲大成就。隨心大小稱壇場地應知次結方隅金剛墻印

準前橛印。開禪智豎之。側如墻形。應觀印成金剛杵。從印流出無量熾盛金剛火焰。右旋印繞身三轉。稱壇大小即成金剛堅固之城。密言曰

唵薩啰薩啰嚩日啰(二合)缽啰(二合)迦(引)啰吽癹吒(半音)

由結印誦密言作意加持故。一切諸佛尚不違越。何況諸余難調者。毗那夜迦及毒蟲利牙爪者而能侵凌

瑜伽者又應于須彌山頂觀大寶殿。其殿無價摩尼所成。四方正等具足四門。其門左右有吉祥幢。軒楯周環。遍垂珠鬘瓔珞。鈴鐸繒旛種種間錯。而為莊嚴彌布殿中。微風搖激出和雅音。復于殿外四角及諸門角。以半滿月等金剛寶而鈿飾之。寶柱行列垂妙天衣。周布香云普雨雜華。復于其外有無量劫樹行列。諸天競奏眾妙音樂。寶瓶閼伽天妙飲食。摩尼為燈。作此觀已而誦此偈

　以我功德力　　如來加持力
　及以法界力　　普供養而住　

說此偈已。即結大虛空庫藏印。十度金剛縛。進力蹙如寶。禪智并申逼忍愿。檀慧戒方合如幢。結是印誦密言。想從印流出如上供具樓閣等。真言曰

唵誐誐曩三婆嚩嚩日啰(二合)縠(引)

以此密言印加持故。縱觀不成。皆成真實廣大供養。由此法爾所成故

又于寶樓閣中央觀阿字兩邊觀吽(引)字是甘露軍荼利法身種子字

次于東方觀吽(短聲)字。是降三世法身種子。又于南方觀怛[口*洛](二合)字。是忿怒金剛藏法身種子。又于西方觀紇唎(二合)字。是金剛軍童子法身種子。次于北方觀惡字。是金剛揭抳(古譯名金剛童子法身種子)

即結金剛因菩薩印。為令成就教令輪曼荼羅故。普令一切有情冥然入金剛界等曼荼羅故

瑜伽者則同入一切曼荼羅故。得受一切灌頂故。約事業所建立一切曼荼羅。成吉祥清凈不增不減。一切如來稱贊故。應結金剛因契及誦密語。二手各作金剛拳。進力檀慧互相鉤結。印安于自口上誦三遍。則成入金剛界等教令輪一切曼荼羅。次安于頂上。則成受一切灌頂。復以印按于所建立事相。及觀所成等曼荼羅上。則真實如金剛薩埵親建立輪壇。誦此密語曰

唵縛日啰(二合)斫羯啰(二合)吽弱吽鑁斛

次結金剛寶車輅印

十度內相叉仰掌。進力側相柱。以禪智各捻進力根下。想金剛使者駕御金剛寶車。乘空而往至于妙喜世界。誦密言三遍真言曰

唵睹嚕睹嚕吽

由此密語印加持故。七寶車輅至阿閦如來妙喜世界大集會中。請本尊甘露軍荼利菩薩。并諸大忿怒菩薩眷屬。無量諸供養菩薩圍繞乘此車輅

次結請車輅印　準前印。以禪智向身撥忍愿。誦密言三遍密語曰

曩莫悉底哩也(四合)地尾(二合)迦(引)南(引)怛佗孽跢(引)南(引)唵嚩日朗(二合)儗(妍以反)儞也(曩也反二合)迦哩灑(二合)也娑嚩(二合引)訶

由此印密言加持故。眾圣從本土來。至道場空中而住

次結請本尊三昧耶降道場印　十度內相叉作拳。禪度入掌。以智度向身招之。誦密言曰

唵嚩日啰(二合)特嘞(二合)曀系曳(二合)呬婆誐鑁阿密哩(二合)哆軍拏哩娑嚩(二合引)訶(引)

由此密言印加持。菩薩不越本誓愿故。即赴集會于道場

次應辟除諸魔作障難者。當用降三世威怒眼印密言。于兩目瞳人上。觀呬(引)字變為日輪。流出無量威光。于一一光道上。有種種金剛火焰猛利杵。顰眉怒目右旋顧視菩薩大眾。由此金剛威怒眼視。諸魔隱在大眾中者。皆悉退散。以此瞻睹。本尊及圣眾咸皆歡喜

次結上方金剛網印　準前墻印。以禪智各捻進力下節。結印成已。觀印為金剛杵。又從印流出無量金剛杵。一一杵皆流出無邊威焰。相續成網。頂上旋印三匝。誦此密語曰

唵尾塞普(二合)啰捺啰(二合)乞叉(二合)嚩日啰(二合)半若攞吽癹吒(半音)

由此網印密言加持故。即成金剛堅固不壞之網

次結火院密縫印　以左手掩右手背。豎禪智。結印成已。當作此觀從印流出金剛熾盛火焰。誦密言三遍。右繞身三匝。想于金剛墻外。火焰圍繞。誦此密語曰

唵阿三磨[口*垠]儞(二合)吽癹吒(半音)

又結大三昧耶印　十度內相叉為拳。并豎忍愿。屈進力如鉤。在忍愿兩邊如三股杵形。以禪智附進力側。右旋印三匝誦密言三遍。護于火院界外。誦密語曰

唵賞羯[口*禮]摩訶三么琰娑嚩(二合引)訶(引)

由此印密言加持故。如金輪王等佛頂經說。若有人誦持頂輪王等佛頂。五百由旬內修余部密言者。請本所尊念誦。圣者不降赴。亦不與悉地。由一字頂輪威德攝故。若結此大界。設鄰近持誦頂輪王人。不能阻礙。不奪威力。所持余部密言皆速得成就

次結獻華座印　二手芙蓉合掌。禪智各捻檀慧甲為臺。余度如金剛。印成觀印為金剛蓮華。又想從印流出無量金剛蓮華座。奉獻本尊及圣眾等。誦此密語曰

唵嚩日啰(二合)味(引)啰也娑嚩(二合引)訶(引)

由結此印誦密言故。本尊及營從。則真實各受得座已

　瑜伽者應辦　　閼伽二新器
　商佉或金銀　　雜寶及熟銅
　下至瓦木等　　充滿盛香水
　時華泛于上　　二手捧當額
　即思惟本尊　　軍茶利身色
　瑩如碧頗梨　　威光逾劫焰
　赫奕佩日輪　　嚬眉笑怒容
　芽牙上下現　　千目視不瞬
　晃曜咸如日　　千手各操持
　金剛諸器仗　　首冠金剛寶
　龍瓔虎皮裙　　無量忿怒眾
　金剛及諸天　　圍繞作侍衛
　觀念分明見　　住于曼荼羅
　復觀閼伽水　　流出霔本尊
　及圣眾二足　　能以一渧水
　成閼伽云海　　普遍諸佛剎
　應誦后密言　

曩謨啰怛曩(二合)怛啰(二合)夜也曩謨嚩日啰(二合)矩[口*路](二合引)馱(引)也唵婀蜜哩(二合)跢軍拏里訶娑訶娑遏者吽癹吒(半音)娑嚩(二合引)訶(引)

由獻閼伽香水故　速獲清凈妙法身

次結金剛涂香印　加持涂香奉獻本尊及諸圣眾。其印以左手握右手腕。舒右手五度揚掌。如施無畏勢。結印成已誦密語。思惟從印流出涂香云海。遍至一切世界盡虛空界法界。遍滿一切微塵佛剎大海會圣眾前。皆有自身持涂香器。供養一一尊而成廣大供養。誦此密語曰

唵巘馱莽里儞嚩啰泥缽啰(二合)底儗唎(二合)恨拳(二合)娑嚩(二合)訶(引)

由結印誦密言作意。速獲五分法身。能除一切有情煩惱炎熱

次結金剛花印　加持諸花奉獻本尊及諸圣眾。下至一花。皆成無量云海。周遍供養一切圣眾。若無花但結此印奉獻。其印以二手十度內相叉。圓屈進力峰相柱。禪智附進力側。結印成已兼誦密語。復應思惟從印流出種種花云海。周遍一切世界虛空界法界。遍滿一切微塵佛剎海會大眾前而成廣大供養。誦此密語曰

唵莽(引)啰(引)馱[口*禮]嚩日啰(二合)馱[口*禮]娑嚩(二合引)訶(引)

由結此印誦密言加持故。速獲三十二相。能令一切有情菩提心花開發

次結金剛焚香印　加持焚香奉獻本尊及圣眾。以二手背相合。進力峰側相柱。禪智各捻進力側。結印成已即作是觀。從印流出焚香云海。周遍一切世界盡虛空界法界。遍滿氛馥。供養一切微塵剎土大海會。一一圣眾前皆有自身。持種種和合香燒焯供養。誦此密語曰

唵度(引)么式契矩嚕嚩日哩(二合)抳娑嚩(二合引)訶(引)

由結此印誦密言加持故。速獲無礙智

次結金剛飲食印　奉獻本尊及圣眾。以二手合芙蓉掌。結印成已誦密語。又應思惟從印流出無量飲食云海。周遍一切世界盡虛空界法界。遍滿一切微塵剎土佛大海會一一圣者前。成就無限廣大供養。若以此印加持世間微少飲食。而成天甘露食云海。周遍奉獻一切圣者。誦此密語曰

唵么攞么攞冥伽莽里儞缽啰(二合)底儗哩(二合)恨拏(二合)嚩日哩(二合)抳娑嚩(二合引)訶

由結此印誦密語故。速證三解脫味得法喜禪悅食

次結金剛燈印　奉獻本尊及圣眾。其印以右手作拳舒忍度。以禪押進甲。禪峰捻忍中文側。右旋照。即作是觀從印流出無量金剛燈云海。周遍一切世界盡虛空界法界。遍滿一切微塵剎土佛海會大眾前。成廣大供養。以此印加持一燈。便成無量金剛燈云海。能周遍供養照曜一切佛剎圣眾海會。誦此密語曰

唵入嚩(二合引)攞(引)莽(引)里儞捻跛式契娑嚩(二合)訶(引)

由此密語印加持故。速獲如來凈五眼　次結普供養印　供養本尊及圣眾。二手十度初分相交。結印成已誦密語。思惟從印流出種種供養云海。天妙伎樂歌舞嬉戲等。天妙衣服飲食燈明閼伽賢瓶劫樹寶幡幢蓋諸寶等類。一切人天所有受用之物。眾多差別供養具。如大乘契經所說供養之具。周遍一切世界盡虛空遍法界一切微塵剎土諸佛海會。一一圣眾前皆有真實供養。誦此密語曰

曩莫薩嚩沒馱冒地薩怛嚩(二合引)南(引)薩嚩他(引平)欠嗢娜誐(二合)帝娑頗(二合)啰呬[牟*含]誐誐曩劍(平)娑嚩(二合)訶(引)

供養已。了了觀想本尊兼諸眷屬。即誦此贊贊揚圣者無量功德

么訶么邏(引)也戰拏(引)也尾儞也(二合)邏(引)惹(引)也娑(引)馱吠訥難(上)跢曩么迦(引)夜也曩么悉帝(二合)嚩日啰(二合)播拏曳

贊嘆本尊已。然后布字令自身成本尊三么地。二手金剛縛仰安臍下。閉目澄心定慮。起大慈心于一切有情。愿諸眾生速證本尊三么地。威德熾盛壽命神通等同圣者。即于自頂上想唵字。赤色具大光明照曜十方。次觀婀字當心。色如珂雪內外照曜如大月輪。又觀蜜哩(二合)字于兩肩上。色如虹霓遍照一切世界。又觀帝字于臍輪。色如皓素光明潤澤。照于無邊世界一切惡趣。次觀吽字于兩髀。其色如黃金光明照觸無間惡趣。次觀頗字安兩脛。其色如玄云照觸諸修羅速令悟正道。次觀吒字安二足掌。素色其形如半月。流出光明照觸諸外道。令舍邪見網歸信于三寶。由此布字三摩地。自身變成本尊次說本尊身相應觀。四面四臂。右手執金剛杵左手滿愿印。二手作羯么印身佩威光焰鬘住月輪中。青蓮華色坐瑟瑟盤石。正面慈悲。右第二面忿怒。左第三面作大笑容。后第四面微怒開口。即結本尊羯么印智押慧度甲。余如三股形慧手亦如之。右押左交臂

密言曰

唵婀蜜哩(二合)帝吽癹吒(半音)

由此密語印加持自身。等同甘露尊。隨意所樂觀念四臂八臂。乃至兩臂千臂。住本尊瑜伽三么地。益須歷然分明

次結金剛部母莽莫雞印　二手內相叉。忍愿檀慧禪智并伸。如三股金剛杵形。結印成已當誦此密言曰

曩謨啰怛曩(二合)怛啰(二合)夜也曩么室戰(二合)拏嚩日啰(二合)播拏曳么訶藥乞叉(二合)細曩跛怛曳怛儞也(二合)他唵矩蘭馱哩滿馱滿馱吽癹吒(半音)娑嚩(二合引)訶(引)

如前印自身五處。由部母印加持故。速得悉地現前。一切魔障悉皆遠離。人間所有怨敵不善心者。皆得摧壞。發大慈心向瑜伽者。忽見惡夢或不祥事現。誦一百八遍。一切皆得消散獲大吉祥。瑜伽者即觀此圣者在本尊前坐蓮華臺。頭冠瓔珞如天女形。左手持五股金剛杵。右手施無畏勢。即想從部母口中。流出金字本尊密言。行列具有光明。入瑜伽者口。于舌上右旋如華鬘。作如是觀行已。頂上解散此印

次結本尊三昧耶印檀慧相交入掌。并屈戒方。押叉間。忍愿并申。進力屈如鉤。柱忍愿初節后如三股金剛杵形。禪智并申。押戒方背處于忍愿間。誦此密言曰

曩謨啰怛曩(二合)怛啰(二合)夜也曩么室戰(二合)拏么賀嚩日啰(二合)俱[口*路](二合引)馱(引)也唵戶嚕戶嚕底瑟吒(二合)底瑟咤(二合)滿馱滿馱賀曩賀曩阿蜜哩(二合)帝吽癹吒(半音)娑嚩(二合引)訶

當誦七遍了了分明觀本尊。及自身為本所尊。由此印密言加持故。圣者不越本誓授與悉地。即捻珠安于兩手中。如未敷蓮合掌捧戴。誦金剛語菩薩密言加持七遍。密言曰

唵嚩日啰(二合)愚(上)呬也(二合)若(引)跛三么曳吽

由此密言加持念珠。即誦密言一遍移一珠。即為以誦密言一千遍。以二手大指頭指。當心掏珠。余三指散直。左手引珠右手掏珠。如轉法輪相。念誦一百八遍或一千遍。若不滿一百八遍即不充祈愿遍數。念誦之時心不間斷。觀身為本尊。誦之時不應出聲。不緩不急。至娑嚩(二合)訶字珠齊畢。數限滿已還捧念珠加持安置

又結本尊三么耶印誦密言七遍。然后結部母印誦七遍。想從自口中。卻流出本所持密言。金字行列入部母口。兼所持本尊密言遍數。及功德付與部母。收掌守護終不散失。然后結金剛縛定印。入本尊密言字輪實根三么地。即于兩目瞳人上觀囕字。色如燈焰。微屈頸閉目。以心慧眼照了心道。當于胸臆內觀想圓滿菩提心月輪。秉現在于身器。了了分明離外散動。由智慧定水澄凈。得菩提心月影于中現。良久心專注一緣。即于圓明上。以心蜜言右旋一一字布列。意誦乃至三五遍。即觀初唵字一切法本來無所得。與義相應時。但心緣理不緣于字。一道清凈遍周法界。即入第二阿字門。即觀一切法本不生。既觀已即入第三蜜哩(二合)字門。一切法我不可得。即成平等真如自性成就恒沙功德。次應入第四帝字門。一切法真如不可得。諦觀已。內有微細能緣所緣因緣法義。即入第五吽字門。一切能所不可得因無所得故果亦無所獲。次入第六頗字門。一切法果不可得。由果無所得故即成究竟圓滿法身。一切無漏法諸所依止。即觀第七吒字門。一切法本不可得。由一切法無諍故一切法本不可得。由一切法無所得故一切法本不生。由一切法無生故一切法我不可得。由一切法無我故一切法真如不可得。由一切法真如無所得故一切法因不可得。由一切法因無所得故一切法果不可得。由一切法果無所獲故即一切法離諍。由一切法無諍故。獲得清凈無戲論實相三么地。周而復始。由一念清凈心相應故。獲得無礙般若波羅蜜。無始時來一切障業報障煩惱障一時頓滅。十方一切諸佛及本尊現前。不久當獲得隨意所樂世間出世間悉地成就。現生證初歡喜地菩薩。后十六大生證無上正等菩提。則從定出。二手金剛合掌。運心觀本尊及圣眾。以微妙贊嘆聲調贊揚功德。又以五種供養如前運心而獻之。又獻閼伽心中所求悉地啟白圣眾。唯愿圣者不越本誓大悲弘愿。授與我悉地。則以火院密縫印密言。左轉解前諸結界。則結車輅印想本尊及眷屬乘車輅。向外撥忍愿。奉送圣眾還歸本土妙喜世界。密言如前

又結前金剛部母印以智度向外擲。誦此密語曰

唵嚩日啰(二合)孽縒孽縒婆誐鑁阿蜜哩(二合)跢軍拏里娑嚩婆嚩南(引)補曩啰(引)誐么曩(引)也那娑嚩(二合引)訶

又結三部印誦密言三遍。結護身印已。禮佛菩薩隨意經行。讀誦大乘經典。以福回施一切有情。心中所求悉地。當愿眾生速疾獲得。瑜伽者吃食時以部主密言印。加持自身五處然后吃食。寢息時以部母印密言。加持自身五處。便易及諸穢處。用嗚樞瑟摩金剛心密言印加持五處。諸魔不得其便。速得成就。烏樞瑟摩心密言曰

唵俱路(二合)馱曩吽弱

甘露軍茶利菩薩供養念誦成就儀軌一卷