圣迦柅忿怒金剛童子菩薩成就儀軌經卷上(出蘇悉地經大明王教中第六品)

　　　　唐三藏沙門大廣智不空譯


爾時金剛手菩薩。從座而起頂禮佛足。退坐一面合掌向佛。而白佛言。世尊世尊哀愍加持于我。已說蘇悉地諸真言軌則律儀教法。我今欲為未來有情。及末法時無福德者。以于前世不修善品作諸罪業。致于今生招感貧匱。逢遇惡人斗諍言訟殺害有情。亦為未來有諸國王。正法治國生清凈信尊敬三寶。為鄰國小王侵擾國界不遵正法。或有外道不信因果。毀謗三寶滅壞佛教。有如是等種種有情。今于佛前為彼等類。說以息災增益愛敬降伏等法。令知佛法有大威德神通自在。知諸菩薩具一切智。或復有諸修真言行者。見有眾生常懷惡心。欲破佛法興師害善。大悲愍念作降伏法。而令彼人不逐惡業。亦遮未來墮之惡趣。是故說此無比大威德圣迦柅忿怒之法。修此法者當于有舍利塔前。或于河岸清流水側。或于空閑及天廟山間。于如是處。或時飲乳食菜或復乞食。專誦真言滿六十萬遍。即先行法皆得成就有大效驗。或能縛摧諸鬼魅。滅除邪見毀謗正法。壞國之人闡提等類。真言威力悉能令彼發于善心。毒蟲毒藥不能傷害

又復不為余部諸持誦者能破此法。若持誦者設有不能依此法則。或增或減亦得滿足。又能開諸伏藏。破阿修羅關鍵。枯竭江河回止流水。又先行法取自身嚕地啰。及牛黃酥相和。然千盞燈。供養圣金剛童子。空中有聲言汝法已成。便可取閼伽香水當額奉獻。從此已后所求之事無不成就

又往阿修羅窟門。以茅草作鉤。誦真言加持遍茅鉤。于門邊空中右旋轉。專誦真言勿令間斷。窟中生大火聚。彼中修羅男女等皆被燒然。一一皆出現身。告持誦者言。惟愿尊者入我窟中恣意游戲。入已住一大劫受天妙樂。又欲取伏藏不擇日時。于彼伏藏邊翹一足立誦真言。右旋顧視遍于四方即成結界(作大壇亦準此法)專心翹足立誦真言一百八遍守伏藏者若作障難。即被燒成火聚。持誦者即告彼言。汝等開此伏藏。藏中所有皆悉與我。若彼不與即作是言。梵王那羅延摩醯首羅。及斗戰女神訥伽等。來厭汝伏藏。汝等應速與我此物。若不然者忿怒圣者金剛童子滅汝家族。彼等聞已皆悉順伏。即告彼言。汝等可自開藏與我。彼則開藏恭敬持與

又法取雌黃或雄黃安膳那眼藥。置金銀或熟銅器中。對有舍利塔前。以香涂一方壇。置圣金剛童子像于壇。中以種種香華飲食閼伽。依教迎請而供養之。對此壇前誦真言八千遍加持前藥。若暖相現。用點額上或涂眼中。一切人見者親附心生歡喜。若煙相現。如前用之即得安怛但那成就。若光相現。亦如前即得騰空自在。又法至于恒河或入海之河。于此河側而持誦者或凈食或不食。誦真言三十萬遍。至于阿修羅窟。結印契誦真言。其阿修羅關鍵自然而破窟門即開。阿修羅王引入宮中。食天甘露壽命一劫

又法若于大海岸邊。結印誦真言擬大海水。其水即減二十五肘。隨其減處地即干燥。又于海岸間閉目。以綿塞其兩耳。結印誦真言一千遍。則見自身至楞伽山頂。又誦一千遍有羅剎王微毗師那。示現端嚴身至任誦者驅役。若不伏使。即想彼羅剎在左足下舉足踏地。其羅剎王悶絕至死。所住楞伽之城悉皆被燒如大火聚。持誦者起慈悲心。于真言句中加娑嚩賀字。其羅剎等即穌息歸伏任驅使

又于俱摩羅天前。乘孔雀天不食。誦真言三十萬遍。天當現身與行者愿。行者即取閼伽加持七遍。以獻。作言善來俱摩羅。惟愿令我于俱摩羅摩醯首羅天所說真言皆得成就。彼言愿汝成就。語已不現。從此已后一切金剛部中。及余天所說真言皆得成就

又法至摩醯首羅天廟不食。誦真言十萬遍。心所愿求皆得滿足

又于梵天那羅延天摩醯首羅天帝釋天俱摩羅天日天諸余天等。形像之前誦真言十萬遍心所求愿悉皆成就

又欲降伏惡人者。取芥子共鹽相和護摩。誦真言十萬遍。一遍一稱彼名投于火中。天修羅等尚被損壞。何況諸余人類興惡心者而不損壞。雖先未有功業。隨誦隨成何況常受持者。又欲變密里得迦成為金寶者。取密里得迦。以左腳踏頭上。以手印打之。真言中并吽字。其密哩得迦即自起。用補沙鐵刀劍斫之。即全身變成金。若不爾持誦者告言速吐速吐。即吐如意寶珠。懸自頸下所思之事皆得滿足

又法對舍利塔前。誦真言六十萬遍。即先行成就。然以補沙鐵作劍。長六指或八指十六指三十二指量。以五凈洗之。右手把劍于道場中念誦。乃至劍現光焰。得變身為持明仙飛騰虛空。名持劍明仙。或以補沙鐵作金剛杵。量如蘇婆呼經說。念誦如前。則變為毗那夜迦主仙。于諸魔眾而得自在。或以作輪念誦如前為持輪仙。于諸明仙得為主宰。若作鉞斧念誦如前則為鬼神主仙。于諸鬼神得為主宰。若作刀子為天女主仙。于諸天女而得自在。若作罥索則為龍主仙。于諸龍中而得自在。若作爍底則得勇健大力。能敵俱摩羅天。若佉吒網迦則得如摩醯首羅天。于三界中而得自在。于前諸法。若一法成就則能成入一切壇場。亦能成就一切諸法。所有明仙共彼來往壽命一大劫

又于曾經所入修羅窟前。誦真言十萬遍。先窟中持誦成就者。出迎頂禮引入宮中。若下來即至摩醯首羅天廟中。并稱吽字誦真言一千遍。先入宮者皆出來

又法取所獻摩醯首羅萎華。又取畫摩醯首羅像。以左腳踏其頭上。投萎華作護摩。則吉祥天女與修羅女。從窟而出至行者前。作如是言。終身奉事尊者。行者拍掌三遍告言。汝隨順我。師起慈心于真言句中。加娑嚩賀字。彼皆醒悟。若作此法由不入者。即閉目誦真言。則金剛童子現身告行者言。汝來入并眷屬亦得入

又欲召羅剎使者。先入曼茶羅受灌頂。然則離怖畏心。常觀念諸佛菩薩聲聞緣覺。三時懺悔隨喜勸請回向發愿。將像于冢間作猛利壇。身著赤衣赤色華作鬘莊嚴自身。頭上安人劫波羅。誦真言無限。常以甲胄擐身于猛利壇中畫四印曼茶羅。初念誦時見惡形狗牙上出。或有惡形豎鬘。或一足三足或八臂。或二頭四頭。或見大風雷雨。第二七日見美貌女人嚴身幻惑。起慈心觀彼退不現。第三七日即見毗那夜伽。及見羅剎極惡形容。即降伏為使者。見余成就持明人得悉地者。所彼起少忿怒視彼人。彼人所有成就法悉皆退失。彼羅剎等立誓。所為所作一切所驅使處。皆悉成辦而為使者

又法于故園中或向一樹下。或池側或山間隨所愛樂處。不語。或乞食或飲乳。或食菜或支持身命。三時懺悔像前誦真言八十萬遍所為所作皆得成就

又欲止他敵不能為害者。三日不食應畫四印曼茶羅。隨供養。于壇中一髻尊菩薩位處。置竹竿青旛上。取自魯地啰和毒及白芥子。畫作三股底里俱金剛杵。杵心畫忿怒金剛童子形。于竿下地上。以劍波羅末和泥。掜作獨股金剛杵形。作護摩爐。爐中又掜作一小獨股金剛杵。棘刺木然火。取骨末和毒。一誦真言一稱彼名擲爐中。對軍陣前作法。令彼軍眾皆盲手中器仗自落。或于當處不動如杌

又法彼軍欲逼。且縱相近。近已如前作四印壇。余壇亦得。豎前青旛對彼軍前。作護摩爐。行者裸形被發結印。被甲護身。取摩訶莽婆和毒及血。日三時念誦各一百八遍。稱彼名投火中。七日中互相殺害互相間構悉皆殞命。二七日間磨滅無余。念誦時不得語。寢息時應臥牛皮

又法于自頭上五脈處。刺血作護摩。他敵須臾頑癡如杌任捉殺害。若順伏即起悲愍心。取酥和蜜。以龍華蕊掜稱彼名。真言一遍一擲火中彼苦皆息。于前諸法。若一法成就。則能成入一切壇場。亦得成就。一切諸法所有明仙。共彼來往壽一大劫

又欲帝釋擁護者。取七蚯蚓糞作彼天形。以右腳踏心上。取毒藥和嚕地啰及白芥子。誦真言一千遍。護摩一遍一擲火中。得天帝敬愛天眷屬常來擁護

又若華果真言七遍加持。以將與人則能歡喜。此金剛童子真言對舍利塔前念誦。余處不應念誦作法不成。若常念誦不間斷者。一切所求皆得成就。應發菩提心離慳吝想。遠離無益世間談話。一切勝愿皆得現前。不被諸魔之所得便。不應與人治病及治鬼魅。以妨大法

真言印契念誦次第法

根本印以二中指相背豎。二無名指于中指中節外橫交。二頭指鉤二無名指頭。二大指于中指前中節頭相拄。二小指頭相合向下豎如針。真言曰

曩謨(引)啰怛曩(二合)怛啰(二合)夜(引)野(一)曩莫室戰(二合)拏嚩日啰(二合)播(引)拏(上聲)曳(二)摩訶藥乞灑(二合)細曩(引)缽多(上聲)曳(三)怛儞也(二合)他(去聲引四)唵(五)迦抳度[寧*頁](六)吽(引)癹吒(半音)娑嚩(二合引)賀(七引)

又第二根本真言。開修羅宮用前根本印真言曰

曩謨(引)啰怛曩(二合)怛啰(二合)夜(引)野(一)曩莫室戰(二合)拏嚩日啰(二合)播(引)拏(上聲)曳(二)摩訶藥乞灑(二合)細曩(引)缽多(上聲)曳(三)怛儞也(二合)他(去聲引四)唵(引五)度曩尾度曩(六)迦抳矩嚕(二合引)馱(七)薩嚩演怛啰(二合引)抳吽(八)

次結獨股杵印。二手內相叉作拳。二大指互捻二小指。甲上頭指并豎合(用前第一根本真言)

次結護身印。用前根本印印身五處。真言曰

唵(引一)薩嚩努瑟吒(二合)嚩向(識量切)羯啰(二)迦抳矩嚕(二合引)馱(三)啰乞灑(二合)[牟*含](引)娑嚩(二合引)賀(引四)

次結甲胄印。準前根本印。舒二頭指相拄。二大指捻二頭指下第一文。印身五處。真言曰

唵(引一)紇哩(入聲二合引)迦抳野(二)摩諾賀吽癹吒(半音)娑嚩(二合引)賀(引三)

次結寶山印。準前杵印。二頭指微屈頭相拄。安頭上即成。真言曰

唵(引一)阿佐羅吽(引二)

次結墻界印。準前根本印。直舒二頭指。頭相去一寸許真言曰

唵(引一)紇哩(二合)迦泥(二)諾賀諾賀(三)缽者缽者(四)吽(五)癹吒(六)

次結網印。準前根本印。印二大指向外散開。真言曰

唵(引一)嚩日啰(二合)半惹啰吽癹吒(二)

次結縛毗那夜迦印。準前根本印。二頭指二中指屈入掌。二大指各押二中指于掌中伸相背合為拳。真言曰

唵(引一)度曩尾度曩怛啰(二合)娑(引)野(二)戍(引)灑野(三)薩嚩尾曩(引)野迦(引)南(引四)吽(引五)娑嚩(二合)賀(引六)

次結迎請圣者印。準前根本。以二大指向身招。真言曰

唵(引一)度[寧*頁]癹吒(二)

次結請圣者眷屬。用前印真言曰

唵(引一)娑跛哩嚩(引)啰(二)么(引)嚩(引)賀野婆(去聲)誐鑁(三)迦抳矩嚕(引)馱(四)三么野么弩(鼻聲)娑摩啰娑嚩(二合引)賀(引五)

次結獻閼伽印。準根本印。二大指捻二頭指下第一文真言曰

唵(引一)嚩日嚕(二合引)娜迦吽(引二)

次結獻座印。準前獨股杵印。二大指捻二頭指下文。頭向外出少許真言曰

唵(引一)嚩日啰(二合)尾(引)啰(引)野(二)娑嚩(二合引)賀(引三)

次結獻涂香印。準前杵印。二大指微屈捻頭指下文。二大指相去二寸許。能滿所闕儀軌。真言曰

唵(引一)迦抳矩嚕(二合引)馱(二)薩嚩薩怛嚩(二合引)娑(去聲)羯啰(三)啰乞灑(二合)薩嚩產馱(引)[寧*頁]娑嚩(引)賀(引四)

次結獻華印。準前杵印出右指真言曰

唵(引一)迦抳捕澀波(二合)母納婆(二合)嚩吽(引二)

次結燒印。準前杵印二大指面相合真言曰

唵(引一)迦抳矩嚕(二合引)馱(二)塢孽啰(二合)能(上聲)瑟吒嚕(三合引)得羯(二合)吒佩(引)啰嚩(三)孽啰(二合)恨拏(二合)孽啰(二合)恨拏(二合四)度奔娑嚩(二合引)賀(引五)

次結獻食印。準前杵印。出二大指二小指頭相拄。余六指內相叉作拳真言曰

唵(引一)迦抳(引二)吽吽(三)娑嚩(二合引)賀(引四)

次結燈明印。準前杵印。二大指向身并豎真言曰

唵(引一)迦抳儞(泥以切引)跛儞跛野(二)吽(三)癹吒娑嚩(二合引)賀(引四)

次結頭印。準前根本印。二大指捻二無名指甲上真言曰

唵(引一)吽(引二)么么癹吒(三)

次結頂印。準前根本印。二頭指直舒頭相拄真言曰

唵(引一)紇哩(二合引二)戰拏迦抳(三)諾賀缽者(四)吽(引五)癹吒娑嚩(二合引)賀(引六)

次結前根本印安于心上。以心真言加持心真言曰

唵(引一)迦[寧*頁]吽癹吒(二)

次結甲胄印如多羅菩薩印。二頭微開。用前甲胄真言

次結最勝印。二手內相叉作拳。二小指頭相合。用前第二根本真言。次捧念珠當心。以隨心真言加持七遍。隨心真言曰

唵(引一)迦[寧*頁]度么(二)吽(引三)癹吒(四)

次結奉送圣者印。準前根本印二大指向外撥真言曰

唵(引一)迦抳娑嚩(二合引)賀(引二)

今復說開阿修羅窟門立印。持誦者當迅速踏地。行步喜躍恐悚頻伸。蹙眉鼓其兩頰。二手高舉曲其十指為師子爪。二目向下如師子顧視。時時以兩手兩師子爪。更互上下以踏其地師子行。作阿里荼立舞而旋繞。想自身如本尊。此印一切印中最勝。能摧一切阿修羅宮關鍵

金剛手菩薩說畫像法。取不截白?。畫又受八戒。畫菩薩身。種種瓔珞以莊嚴。身如火色。遍身流出火焰。以右手持金剛杵。鋒舉向上。左手作施愿手。腳為里荼立踏磐石上。施愿手。下畫持誦者。右膝著地手執香爐。像成已。當于像前種種供養。燒安息香無間念誦。乃至聞空中聲及聞鈴聲。復有光現光如流星。墜下壇內聲如雷震。即獻閼伽。其像或動或放光當知即有功效。已后對像念誦隨意皆成

又法取白?用水尿洗。復用香水濯凈。于閑靜處對佛前或舍利塔前。不應用皮膠和彩色。畫筆色盞須新者。畫匠澡浴著新凈衣受八齋戒。勿吐氣以沖其像。亦不與畫人論其價直。其像獨身從海涌出。如吠琉璃色身有六臂。臂膊傭停相貌充滿。面有三目其目赤色。首戴寶冠狗牙上出。口咬下唇顰眉威怒。又于海中畫一寶山。像以左足踏于寶山。山上有妙蓮華以承其足。右足在海水中立沒其半膝。右第一手持底里賞但金剛杵。作直勢。第二手持母娑羅棒。謂棒一頭如鐵杵形。第三手執鉞斧。左第一手把棒。第二手如擬勢。作金剛拳舒頭指。第三手持劍。以大蛇于身上角絡系。又以一切毒蛇。膊釧臂釧腰條瓔珞及耳珰系發。又以一大蛇繞腰三匝。身背圓光火焰圍繞。于火焰外有其云電。以相輔翼。畫已持于河岸或向樹下或天廟中。或于池側。若念誦時常須乞食。默然不與人語。乃至成就常起慈心。三時發露懺悔。專自策勵生勇健心不應怯弱。常樂舍施。每月受灌頂護身。于念誦處應結方隅界及結曼茶羅界。加持香水灑身衣服。每日三時迎請圣者。獻閼伽及涂飲食燈燭。對像誦真言九十萬遍。作先行法。正持誦時有惡人來作障難者。以忿怒誦真言而顧視。彼即癲癇狂亂。若稱彼名念誦視之。其人身肉片片圮裂。或致死世醫不救。須臾以右腳大指。極按其地誦真言。即空中雨火熾然燒之。若起慈心念誦。如水滅火即得惺悟。若外賊侵境。稱魁師師念誦者。彼軍盡皆疫病。或波迸逃竄。或當枯死或癲癇病惱。彼若順伏當慈念誦還得如故。又欲求成就殊勝果者。于神通日月白分。就趣海河側印沙印泥為塔。中置緣起偈(即法身舍利偈)置像于塔前。念誦行者以水和糗食之。取遏迦木揾酥。投火護摩十萬遍已。地動轉身飛騰為忉利天主。若遍地有火炬。則為四天王主。若大云注雨大地所有伏藏一時踴出。若金色光遍現。則為菩薩壽命一劫。一切有大威力無能沮壞。若見一切有情身出光焰。即證悟一切三乘佛法。菩提心成就。若像及塔放光。則得一切持明仙中為王。若遍十方光焰。即見普賢菩薩。所求世間出世間一切勝愿悉皆滿足。此法不應無智慧少悲愍者。不敬師長多口過者。掉舉散亂多事務者。不入曼茶羅不受灌頂者。如是等人念誦。則招顛狂夭壽。金剛手菩薩如是說

又若鄰國侵境惡臣作亂者。對像前取人劫波羅。搗為末掜作彼人形。當于冢間或于池側。以像面北持誦者面南。坐于三角壇中安像。斷語乞食忿怒作無悲愍心。以右手作金剛拳。舒小指刺彼人形心上。誦真言無間斷。由此威力令彼得大病。即于壇中忿怒王現身。如大拇指節。如火聚融金色。周圓流出金剛火焰。以右手頭指作期克勢。即迅速至于彼處。告言某甲持誦者。使我來令斷汝命。汝命不存。彼聞是語即吐熱血即命盡。若歸順悔過。應起慈心速加持香水灑彼頭上。即離苦惱得穌息。若見余成就人得悉地者。于彼起少忿怒視彼人彼所有成就法。悉皆退失

又法欲驅惡人令遠去者。取朗伽離藥誦真言。稱彼名加持七遍。埋彼人門閫下即自遠逝

又法以白檀香三指許。克作金剛童子像。右手把獨股金剛杵。左手施愿手。忿怒形咬下唇。用金剛杵形以為瓔珞莊嚴。以毗梨勒木作合盛之。燒蘇合香供養。對合前念誦三萬遍。即成就一千種大小。不擇時日不限齋戒。不成就人亦得成就。若人有厄難稱彼人名念誦得解脫

又法食菜或飲乳或乞食念誦。應持禁戒一如比丘。誦三十萬所為所作。對此像前如前縛撲。所問皆得應驗

又雄黃法如前畫像。取雄黃置熟銅器中。持誦者取五凈飲之。身即清凈。置像于舍利塔前。用根本真言凈其精舍。護身結方隅界。用前眷屬真言加持涂香燒香時華飲食燈燭。以伸供養。或黑月八日十四日。用四角菩提葉承雄黃器。用三個菩提葉覆之。如無菩提夜合葉亦得。念誦乃至三相現。若暖相現取涂足。即離地一尺日行千里。若煙相現得安怛但那。若光相現則飛騰虛空。一切無能沮壞。若于路中所逢象馬車乘自開路避之。行者作法時。應著黃衣及以黃神線角絡如披袈裟。若求安膳那成就。以青泥染衣服著。或服赤衣神線亦如是。說曼茶羅用五月九月于黑分。先令念誦者殷重供養師。然后取吉祥木長十二指。加持一千八遍。為欲念誦者作護摩已。方引曼茶羅受灌頂。以其曾作先行法者。應畫曼茶羅。用五色粉捻成四門。門外畫標。分曼茶羅為三分。中取半分為門。當上門以香粉畫佛坐蓮華。右畫觀自在菩薩。左畫金剛手菩薩。并坐蓮華上。當下門畫圣迦柅忿怒金剛童子。住蓮華上遍身光焰。四角應畫三股金剛杵。以蛇纏杵并有光焰。門門安賢瓶。壇中心置一瓶。滿盛香水以細繒帛系瓶頸。各加持一百八遍。盛金剛水用灌弟子頂。灌已一切悉地皆得現前。從此已后才結契念誦。頓集無量功德。所求皆得成就

圣迦柅忿怒金剛童子菩薩成就儀軌經卷上圣迦柅忿怒金剛童子菩薩成就儀軌經卷中

　　　　唐三藏沙門大廣智不空譯


我今復說作先行法。于舍利塔前安本尊像。于三月十五日。涂壇隨力供養。取沉香揾酥蜜酪。晝夜擲火中護摩。一誦一擲爐中。若道場中旛華搖動。當知有效驗。即于晨朝供養三寶。七日獲得財寶榮官皆得稱意。及得珠玉七寶等

又欲令空中出火者。視望空誦真言二十一遍。意念即空中火出

又欲雨者觀虛空誦二十一遍。即降甘雨。取雨水獻佛已后所作皆成

又欲空中雨華者。觀虛空誦二十一遍。即于空中雨種種華

又欲令若男若女歡喜者。以安息香作丸誦二十一遍。一稱彼名投火中即得歡喜

又加持菖蒲二十一遍。口中含共人論議皆得勝

又若毗那夜迦相逼惱作障難者。才憶念真言一切皆消散。若常念誦不間注意。于彼障者并親族皆自滅壞

又法從黑月一日起首。對像前每日三時念誦真言時別一千八遍。燒安息香丸護摩。至月末所求皆得

又對像前以蓮華揾酥蜜酪。誦真言一千遍一擲火中護摩即獲伏藏

又求衣服者。于趣海河入水立至胸。取有蕊華誦真言一千八遍。一遍一擲水中即得衣裳十副

又法迦腩摩華揾酥蜜酪。護摩真言一千八遍。一遍一投火中。一切有情皆得歡喜順伏

又法對像前。取蘇摩那華揾酥蜜酪護摩。于七日中日三時時別誦真言一千八遍。遍遍一擲火中一切人恭敬得為邑主

又欲摧伏設咄嚕者。取人骨為橛作彼人形。或畫或掜加持一百八遍。釘于心上即得摧伏

又欲摧彼設咄嚕令么啰者。取燒尸殘木作橛。磨紫檀香以涂橛上。取尸林中帛纏橛。釘彼設咄嚕如前形頭上。彼設咄嚕即母馱。今復說畫圣金剛童子像。忿形虎皮裾。右手把金剛杵。左手作施頭。對像于舍利塔前作先行法已。以香華供養此像。像前作方爐。作增益法取沉香可長大指節。揾酥合油七日日三時。時誦真言一百八遍。一擲火中護摩。滿七日已得持明仙安怛但那。足離于地行疾如風。所聞永不忘

又欲成就藥者。取羯抳迦羅華蕊龍華水白檀香。此等細搗熟研。又取象脂(其象年二十額上自有文裂即有流脂異種極香)取此脂和上件藥為丸。和藥時取鬼宿日。令童女沐浴著新凈衣。搗篩香藥。及作七丸。丸如梧子陰干。丸藥法(以大指頭指捻藥丸指融涂上。又取竹膜貼蠟上。意不欲上有指文印藥上。若有指文藥無靈驗也)其藥丸取生沉香作合子盛。對像前結凈三時念誦。乃至合子中作佉吒佉吒聲。即取一丸供養本尊。一丸奉請。一丸供養先成就者。又一丸分與助伴。余三丸以熟金銀薄重重裹之。于口中含即得安怛但那滅影藏形

又欲破他敵者。取華置死人身上。然后收取燒尸殘木然火。護摩七日。取月黑分或中夜或日中每時一百八遍。對三角爐前面向南坐。稱彼將帥名。用前華加持一遍一擲火中彼軍即破

又欲令凈行婆羅門歡喜者。取俱懶拏迦華。常稱彼名七日內作護摩。誦真言投華火中即得歡喜

又于舍利塔前。取牛黃加持一百八遍。用點額。所行履處一切見者皆敬愛歡喜

又取骨屢草懶苗揾酥。護摩一千八遍。一遍一擲火中。即得一切災難悉皆殄滅及增壽命

又法先已降伏者。欲息彼苦。三時以乳護摩。彼苦則得消除

又欲求聞持不忘日誦萬言者。對圣迦柅金剛像前種種供養。于銀器中盛酥。取酪法如下當明。念誦乃至相現皆得聞持不忘

又欲得延壽者。飲乳食大麥。誦真言十萬遍。對摩醯首羅像前。取雄黃盛熟銅器中。以七個菩提樹葉如前上下覆蓋。兼施八方天供養粥。誠心念誦。或有伴無伴。應護自身結甲胄印。念誦乃至三相現。若光相壽命萬歲

又欲得敬重者。以鐵作輪或三戟叉。于舍利塔前安金剛手菩薩像。廣大供養。置壇中。右手按上無間斷念誦。乃至質質致致聲。當知成就。手把叉或輪。一切天人即皆順伏敬重彼人如佛。又取河兩岸土掜作頭指形安壇中。以金剛杵按上念誦。乃至金剛杵及指來近身。當知成。已后手把此指。欲鉤召天龍八部若男若女及畜生禽獸等。真言句中稱彼等名。迅疾如風即至。行者所使所作皆得順伏

又延壽法。對像涂壇供養。于熟銅器中置牛黃。念誦乃至光出手把即壽五千年

又法取七個蚯蚓糞泥。加持涂圓壇。壇上坐念誦。乃至空中有天妙藥下來。才執此藥身如金剛手菩薩

又欲成就華法者。取紫檀木雕作開敷蓮華。于舍利塔像前念誦。乃至光現則變為持明仙。最為尊貴。若至持明仙住洞之處。一切天龍八部皆得隨順

又法被毒蟲所嚙。鬼魅所病。或瘧或被毒藥所中。取水加持七遍。灑彼或飲即得除愈

又欲縛撲問字。一日一夜不食念誦。其法即成。或童子童女令澡浴著新凈衣。涂拭泥圓壇令坐。縛問過去未來事皆知之。此法設令犯四重五無間罪。現生無成就分者。由入曼茶羅受灌頂。已后念誦現生得一切成就。況具戒行者

又取牛黃末加持一千八遍。用點額頭一切人皆見歡喜若在軍陣刀箭不著身

又法晨朝取水一掬。加持七遍飲之。食飲不求自至

又把袈裟角加持二十一遍。共人論議皆得勝辭無礙

又法經過賊境。一心念誦即不被劫奪傷害

又法佉陀羅木灰散彼持誦人。彼即持誦無效。若欲解時心誦真言一遍即解

又婦人產生。取酥一兩加持二十一遍令服。即易產不受諸苦

又欲令惡人歡喜者。取蠟掜作彼人形。安于髀上加持一千八遍。暴惡忿怒人皆得敬順歡喜

又對本尊像前。獻白華一千八枚。即一切恭敬順伏

又持誦者飲乳或食大麥。取蚯蚓掜作和修吉龍王形。坐彼王上念誦。若動搖當知法成。龍王每日供十二人食亦說過未來事

又法從月一日乞食以自存。至白月十四日。一夜對像前廣設供養念誦。乃至像動即得安怛但那。安怛但那成就中最為尊上。心念百味飲食。則得壽五千年

又法入恒河立水至胸。誦真言十萬遍。然后于恒河洲中。印沙塔加持。即將本尊像置河岸側。酥蜜酪相和護摩。一切龍即來降伏。所處分事皆得成辦

又法乘船入海。誦真言十萬遍。海龍王即來現身所求皆得龍獻行者摩尼寶珠。受已便為持明仙。即飛騰虛空一切持明仙中為最尊

又法令金銅匠受八戒。取熟銅作賢瓶。于中置少分谷麥等一切種子及諸靈藥金銀七寶等少分。涂拭曼茶羅每日三時供養。置瓶于壇中。神通月取一日起首。念誦至十五日無間斷念誦。加持瓶。其瓶有光焰現。則持閼伽供養圣眾敬謝。即取瓶置于凈處。所須之物內手入瓶中。所須一切財寶車乘衣服玩具隨所意求皆悉獲得。瓶中所出物先供養本尊。其瓶須加持防護。不爾恐諸魔盜竊瓶將去

又法于入海河水立至胸。誦真言十萬遍。然后印塔或泥或沙。則于像前廣設供養。用水精作如意寶。或用泥作安右掌中。結跏念誦乃至放光。即成如意寶得為持明仙

又法于舍利塔前安像。于神通月十五日。像前依法廣供養然燈。右手持寶幢幢上系白繒垂下。念誦乃至放光。即得如意幢為持明仙

又法于神通月十五日。對像前廣供養。取般若波羅蜜經夾。以香泥涂夾。以華鬘纏供養。置于左手跏趺坐。念誦乃至放光。則通達一切佛法無礙解辯。為持明仙遍游六趣。廣利無邊有情至無上菩提

又法飲乳食大麥。于大海岸獨樹下。一日三時時別誦真言一千遍。大海中所有珍寶悉皆踴出恣意取之

又法食菉豆。于山上誦真言一千八遍。則見山中一切金恣意取之

又法加持酥一千八遍。與無子息女人吃即有男女

又法取醍醐加持一百八遍。涂身入火不燒入水不溺。若當念誦不被一切毒藥所中

又法作先行法。于黑月八日十四日。廣大供養本尊。即請僧次供養。以雄黃于道場中地上。畫百葉蓮華。中坐念誦乃至地裂踴出蓮華。于蓮華葉上有十六持明仙。圍繞飛騰虛空。有人若遇見成就者。亦得飛騰虛空。即此蓮華變成寶莊嚴宮殿。壽命中劫命終得生凈妙佛國

又加持水一千八遍。用溉枯樹即生華果。又于枯涸河中念誦水則盈滿。又被水漂溺設令解浮。困乏無力念誦真言則得淺處

又愿得僧大眾生歡喜者。對像前獻華一千八枚一誦真言獻一華。則得又法取安息香丸用護摩得金千兩

又法對像前以薰陸香護摩七夜。別誦真言一千八遍。遍別一擲火中即得伏藏

又欲怨家歡喜者對像前以白芥子護摩七日。日三時時別誦一千八遍。遍別一擲火中。即一切怨家降伏

又法加持油一千八遍。涂刀箭傷瘡即差

又取土塊加持七遍擲于水中。水中磨竭黿鱉等皆口噤不能傷人

又法以此真言。加持一切疾病皆得除愈

又法遍身疼痛或寒熱病。一日二日三日。或常患。加持油麻油一百八遍或二十一遍。用涂身即愈

又法毗舍遮瘧。部多諸鬼魅瘧以真言加持白縷。結索帶之即差

又法取沉香木對本尊像前。取犢糞和酥蜜酪護摩七千遍。則有一黃牛來。又取犢子糞和酥蜜酪二萬遍如前護摩。其牛必來取其乳供得千人

又對滿賢大將前。取蘇摩那華日燒八千乃至六月。即得金錢千貫

又法供養像。從月一日至十五日。每日漸加一僧初請七僧日。滿已其像出語告言。汝今成就。已后對像念誦所求皆得成就

又法令童女澡浴著新凈衣。右合五色線。加持一百八遍。系右臂上即除疾病福德增長。又于趣海河水中。取黑油麻以三指頭撮。誦真言一遍一擲一撮于水中。滿八千遍即得谷麥豐饒

又每日取有香氣華一百八枚。誦真言加持一遍。一獻本尊獲大福

又法取百合莖然火。取菖蒲一千八段。揾酥護摩一誦真言一擲火中。取灰于額上點。即得安怛但那。如一遍不成至第二第三必得成就

又于菩提樹下(夜合樹亦得)供養圣者像。取牛膝草揾酥蜜酪護摩一千八遍。即得象驢騾牛水牛等自來隨順驅使。又春三月黑分受八戒。于舍利塔前涂檀。香華供養日日請僧次齋。取瓦瓶底不黑者四枚。滿盛水。持種種香種種藥少分置于瓶中。一一瓶誦真言加持。黑分八日早朝烏未鳴時。令男女沐浴。對本尊像前取尸林燒尸火及殘木。取茴香華護摩。誦真言十萬遍一擲火中。即得飲食無有窮盡。廣應惠施供養

又法若被囚禁枷鎖。才誦真言即得解脫

又于神通月對本尊像前。飲乳食大麥。從十三至十五日不間斷念誦。圣者即來。燈焰增盛地動。像動出聲告行者言。汝今成就。已后對像念誦所求皆得

又法于有舍利塔前。誦真言十萬遍。所作重罪應墮惡道皆得消滅

又法每日烏未鳴時。取胡椒七顆加持二十一遍。自吞之即得聞持。日誦一百五十遍遍別一擲火中。所求榮官財產聰慧增壽悉皆獲得

又法于河兩岸。遠人問搗帛杵聲處。取土作方七肘壇。于壇上畫千葉蓮華。于蓮華上以如來一磔手(凡人一肘量)取五種金(金銀銅鐵錫)相和。銷為一輪置于華上。用種種華供養壇四邊。然酥燈七盞。四方置四瓶盛香水。瓶中置七寶少許。瓶上安俱緣果。應燒薰陸香沉香室利吠瑟吒迦香安息香。應施四方天食。東方施粳米酪飯。南方施水和粳米飯。西方施粳米砂糖飯。北方施乳粳米粥。對此壇前。以波羅奢木然火。取牛膝草一千段。揾酥護摩。先加持七遍。然后一遍一擲火中牛膝。滿以其輪放光。手持此輪即得飛騰虛空。一切持明仙皆悉順伏敬事如佛

又于白月十五日月蝕時。行者受八戒。對舍利塔前一日一夜不食。取瞿摩夷未墮地者。涂一圓壇大小如一牛皮許大。取黃乳牛犢子母同色者。令童女[(殼-一)/牛]乳酪抨酥。取酥七兩置于金銀器中。以左手持酥。以右手無名指攪酥。誦真言加持。若暖飲之得聞持不忘日誦萬言。一誦之后終身不忘。若得煙相一切人見者愛敬尊重。光相現者安怛但那(分酥供養及日蝕如前法中)又若城邑聚落有疾病流行。于中夜涂一小壇。供養白食取乳木柴然火。取酥護摩一千八遍。遍別一稱國王名。投酥火中疾病遠離國界

又欲降伏藥叉者。取尼拘陀樹木長十指截。揾酥蜜酪護摩一千八遍即伏

又欲伏癲癇鬼吸人精氣鬼。取黑羊毛護摩一千八遍。彼鬼服已病者除愈

又欲降伏摩醯首羅者。取安息香作一千八丸。揾酥護摩一千八遍。一切摩醯首羅所有使者。悉皆降伏能成辦一切事

又法取雄黃一兩。隨索價。用婆羅皂夾木(亦云蜜相木)柴然火。燒雄黃如火色已。欲收取置熟銅器中。以酥澆雄黃上。其酥取黃牛母子同色者。令童女[(殼-一)/牛]乳臥酪抨酥。取酪蜜酪。各別器中盛供養本尊。收取雄黃。盛于熟銅合子中。候月蝕時。從十三日至十五日三日斷食。對舍利塔前面向北坐。取菩提葉七枚。四枚敷合下三枚覆合上。無間斷念誦。若暖相現取點額。一切人見皆悉歡喜若煙相現。則安怛但那成就。若光相現。則飛騰虛空。如是依前法。求成就雌黃牛黃安膳那法皆得。唯牛黃法少異于此。牛黃法取月十五日。于荷葉中裹牛黃。安于二手中合掌。無間念誦加持。乃至三相現。所獲果報如前

又法以五金作蓮華。取郁金香牛黃龍腦香研作末。取天雨水和為七丸。于舍利塔前安像念誦。以右手按藥乃至放光。則飛騰虛空為持明仙壽命一萬歲

若以真言加持頭冠臂釧腰絳皆得成就如前。設令破戒壞行所為所作尚得成就。何況具戒行者。又取犢子瞿摩夷護摩七日。每夜一時誦真言一千八遍。一遍取瞿摩夷少許一擲火中得牛一百頭

又法入河中立水至胸。取蓮華揾檀香(香摩如泥)誦一百千遍。遍別一擲水中。所得伏藏積如蓮華

又法取吉祥木一千八段。揾酥護摩三日。日三時一千八遍即得財寶豐饒

又法取烏油麻稻谷華相和。對像前護摩三日。日三時時別一千八遍。遍別一擲火中。即得家中飲食無盡

又欲得降伏一切龍王者。取種種華護摩三日。日三時時別一千八遍。即得一切龍降伏

又欲降伏藥叉者。對像前取安息香丸。護摩七日日三時。時別一千八遍。即得一切藥叉降伏

又法欲召藥叉女者。取無憂木準前藥叉護摩法。即得藥叉女來恭敬承事。所須一切衣服飲食。及諸財寶隨意供給

又法對根本像前。取沉香木揾酥。護摩三七日日三時。時別一千八遍。即得一切諸天歡喜助護。災難消滅福德增長

又法若被囚禁。夜時澡浴著新凈衣服。誦真言一千八遍即得解脫

又法若被人嗔怒欲相損害者。取油麻護摩一千八遍即彼人歡喜

又法誦真言加持菖蒲一千八遍。系于臂上。于他人邊出言所求皆得稱意。又常念誦。于諸怨敵得勝不被侵陵

又法取旗旛以真言一百八遍。以香華并酪七碗供養旗旛。及獻閼伽。即持此旗引軍前。彼軍見旗自破

又法若城邑被奪。應對像前取黃色華。七日護摩日日像前誦真言一千八遍。一遍一擲火中。先有城邑被他所奪即皆卻得

又法作先行法。取白芥子七日七夜護摩。一月內其宅中雨寶

又法對像前香華供養。飲乳食大麥。取蓮華莖揾酥。護摩一千八遍得金千兩

又法取赤蓮華十萬莖。護摩十萬遍。心所愿求悉皆得之

又法取白蓮華一萬枚揾酥。護摩一萬遍。即得官祿高遷

又取白檀香揾油。護摩十萬遍。即獲金錢一千枚

又法取沉水香護摩十萬遍。遍別一擲火中日誦萬言。耳所曾聞經典乃至終身不忘

又法取黃乳牛子母同色者。[(殼-一)/牛]乳成酪抨酥。于金器中盛誦真言加持十萬遍。即吃。得聞持不忘日誦萬言

又法取棟子揾香油護摩十萬遍。一切囚閉被禁縛人皆得解脫

又法若見怨家心誦真言。彼起慈心不能為害

又法一切疾病。誦真言加持楊枝。拂彼即除愈

又法取五色線結索加持七遍。系臂。一切鬼魅悉皆遠離

又法加持凈灰七遍。繞壇散之即成結界

又法婦人不收男女者。月經后取母子同色牛乳。加持一百八遍。令彼女人禮佛菩薩令飲。又煮乳粥和酥加持一百八遍。與服即生福德具相之男

又法作先行法。像前香華供養。取沉香可如大拇指節。揾酥合油護摩七日。日三時時別誦真言一千八遍。遍別一擲火中。即得持明仙安怛但那成就。足離地疾行及得聞持不忘

圣迦柅忿怒金剛童子菩薩成就儀軌經卷中圣迦柅忿怒金剛童子菩薩成就儀軌經卷下

　　　　唐三藏沙門大廣智不空譯


我今說縛撲印法。先以瞿摩夷涂一圓壇一肘量。取七八歲童男或童女著新凈衣。先令潔凈三日立于壇中。燒安息香。先加持香七遍然后燒之。又取華加持七遍。置童子當中令掩面。然后行者結契誦真言。行者面向東童子面向西。其印以二手內相叉作拳。二小指相鉤。以大指并豎。捻如鉤鎖形安于額。牢掘彼童男。即語。以二大指向外撥。童子即卻遠后行。二大指向身招。童子即向前來。即成鉤召。以印左右揮其童子。即隨印左右。撲舉印向上童子即立。問其吉兇三世之事。一一皆實所作疾成。爾時金剛手菩薩以偈頌曰

　此金剛童子　　從我三昧生
　成辦一切事　　忿怒王大力
　即我金剛手　　調伏難調者
　能滅除諸罪　　暴惡諸藥叉
　及諸羅剎眾　　惱害修行者
　令彼速除滅　　梵王及帝釋
　水天諸天王　　及余威德者
　剎那令滅壞　　受持者應當
　入忿怒王定　　威德如金剛
　能伏難調者　　悉皆令順伏　

又法取蓮華或有香氣華。護摩所求皆得

又結印誦吽字真言。即得山岳摧倒。亦能枯竭河水。亦能破阿修羅關鍵。爾時金剛手菩薩告大眾言。此忿怒王有無量威德大神通力。善能調伏難調伏故。示諸方便。從于三昧生此菩薩。適才憶念一切鬼魅悉皆馳走。一切惡心眾生皆當損壞。一切災禍悉皆除滅。若有受持此真言者。自然成受三昧耶戒。若求悉地速得成就無能沮壞。不墮諸惡趣速證菩薩地成無上菩提。有才誦一遍。則能除一切災禍能禁制虎狼師子惡龍等。加持土塊擲彼身上則不能為害。若被日月五星逼近本命宿者。能常念誦不招災禍。若被除他人災者。以白芥子和乳。稱彼名護摩則息災。若犯羅剎鬼所持。或為怨家所逼害。當念誦真言即得解脫怨家慈心相向

又若有斗訟。取蘇摩那華護摩七夜。夜別一百八遍遍一擲火中諍訟消滅。若有修行。應入此曼茶羅受灌頂。當分地拼線。阿阇梨應凈其地。以五色線拼壇。壇八肘或十二肘或十六肘。如先說法儀則。四方四門。于中央畫蘇嚕蘇嚕大忿怒王金剛。手持金剛杵。金剛手明正右邊。畫金剛族中金剛鉤明妃。右邊畫大抱誐縛底明妃。南邊畫步擲金剛大恐怖眼等。右邊畫難睹十大忿怒金剛。所謂難睹忿怒金剛水中忿怒金剛。降伏忿怒金剛阿波啰爾忿怒金剛。摧天忿怒金剛恐怖天忿怒金剛。須彌忿怒金剛寶峰忿怒金剛。降三世忿怒金剛光明熾盛忿怒金剛。北邊青棒等十金剛。所謂青棒金剛謨時迦羅金剛。劫比羅金剛大笑金剛。勇健步金剛舉足步金剛。摩醯首羅步金剛。一霹靂金剛。摧伏金剛大棒金剛。西方畫難勝等八大金剛。所謂難勝金剛忿怒金剛。難持金剛恐怖金剛。極忿怒金剛三世金剛。成就金剛大忿怒金剛。若欲于他怨敵惡人得勝者。壇內四門各各門。右邊畫金剛恐怖忿怒菩薩。左邊畫軍吒利金剛。于外四門。右邊畫霹靂忿怒金剛。左邊畫金剛鎖忿怒金剛。于二忿怒金剛前。應畫天阿修羅諸龍及諸魔。作恐怖受降伏勢。于壇外界道畫諸天眾。以涂香時華飲食燈明置壇四邊。供養一切諸菩薩金剛明王。各各圣者皆以本真言迎請。迎請已獻閼伽供養。結印請諸圣者真言。各各呈本三昧耶印。然后引弟子入壇擲華。隨華著處圣者。便授與本尊真言。即應灌頂。于此大忿怒曼茶羅。所求勝愿及破他敵則得滿足。由入此曼茶羅。一切疫病鬼魅一切障難悉皆消滅。于此壇亦能成就一切藥物。安怛但那。入阿修羅宮悉皆成就

爾時金剛秘密主。見未來一切有情。為利益安樂故。略說成辦一切曼茶羅。以少財寶以少時分。持誦者但清凈住戒。兼助伴清凈修行。或于白月一日或二日或五日或八日或十四日。或于滿月十五日取。如是等日起首修曼茶羅。或于城內或于城外。或寺中或村邑聚落。于東北方華果茂盛叢林名華軟草寂靜處。于神通月建立曼茶羅。如瞿呬邪經所說。治地凈地兼分位已。應畫圣金剛童子曼茶羅。此壇能成就一切大事有威德。若修行具諸律儀依蘇悉地教王。及依最勝經不久成就。所有鬼魅作障礙者。及余九執圣凡種種相貌。才稱彼名四散馳走。若見此曼茶羅得灌頂已。則得三昧耶戒。然后從師受真言印契儀軌。克獲成就。如前所說金剛王經中法。若有勤勇者成就無疑。爾時金剛秘密主告諸天眾言。末法之時修此教者。有懈怠不具真言律儀者。或惡龍雷震諸魔。變現種種身形惱亂持誦者。及諸布單那鬼吸人精氣鬼。并天趣之中犯羅剎。及諸天母眾等。或在須彌山及諸寶山莊嚴之處。山河峰側巖窟林野。大江沼大樹大河大海之間。云霧陂澤悅意華果樹下。及興云降雨山處。故園故廟一切鬼神。多依如上諸處住。好作障難伺求人過。若不依軌法即為彼魔得便。為如是等種種有情故。說斯法令持誦者。不為眾魔之所得便。我金剛手菩薩。為愍念有情示現真言王忿怒形。由此真言威力。一切藥叉羅剎天眾。見我者皆大怖畏。于求一切成就法中一切真言忿怒眾中我為最勝王。哀愍難調于諸有情作障難者。為調伏彼故說是真言。于三昧中示現此形。從額流出。是故一切真言無比大威德大忿怒大怖畏大名稱。為護王及正法故。我秘密主說金剛童子法。于此教中當作息災增益敬愛等。若有于佛教起邪見嗔毒心滅正法者。應作猛利心作降伏法。若彼降伏受諸苦惱欲令除者。應用乳木作護摩即得息災。我今又說求悉地時能成辦諸事印。加持所成就物真言曰

唵(引一)迦抳矩嚕(二合引)馱(二)薩嚩薩怛嚩(二合)婆(去)孕羯啰(三)啰乞灑(二合)啰乞灑(二合四)薩嚩捺啰(二合)尾野(二合引)抳娑嚩(二合引)賀(引五)

澡洗印。準前獨股杵印。二大指并入掌。手腕相著即成。真言曰

唵(引一)迦抳矩嚕(二合)啰拽蹉娑嚩(二合引)賀(引二)

道場掃地真言曰

迦抳么(引)啰野(二)吽(引三)

求成就時縛難調者。準前根本印。以大指于掌中交。真言曰

唵(引一)迦抳戍(引)灑野(二)薩縛努瑟鹐(二合引三)滿馱野滿馱野(四)吽(五)癹吒(半音六)

廣大金剛心印。準前獨股杵印。以二大指掌中相抳。廣大金剛隨心印。準前心印以二大指并豎。亦名蓮華金剛印。最勝心印。準前最勝印。屈二小指頭相拄。若種種障難家中不祥。結此印念誦即皆消滅。最勝隨心印。準前最勝印。舒二名指。此印能成辦一切事。若入修羅宮亦用此印有大威力

次說大鉤印。二手內相叉。二頭指屈如鉤。此印三界中所有眾生之類。皆能召得。若召阿修羅女于七日中即來

又說解拏吉儞印。如前獨股印。舒二小指二頭指頭相合。余六指內相叉。以二大指數數開之。非但解拏吉儞。亦能除地居一切鬼魅。法此即用根本真言

又說調伏一切龍印。準前獨股杵印。屈大指入掌。以甲正相向。想彼龍在大指節間。此印能伏一切龍。祈雨止雨。一切諸龍見此印。馳散遠去。亦能除一切毒蟲所嚙。由此印威力不被諸毒傷害。若已被傷者即差

又說驅擯一切難調有情印。二手內相叉。以二大指四相合。此印有大威力。諸大力天及惡鬼神不順教者。悉能驅逐用根本真言

又法以阿落得迦。胭脂書彼人名于掌中。用火炙掌念誦真言。句中加彼人名須臾即至

又持根本真言十萬遍。然后取安息香作十萬丸護摩。諸藥叉女毗金遮女。皆能召來種種驅使

又法若有災難及恐怖處。誦真言八千遍。則得災滅離怖畏

又對忿怒王像前。以粳米飯和酥護摩。則得家中飲食無盡

又法取護摩灰點于頂上。入軍陣不被刀杖所傷。于他敵得勝

又法若城邑聚落有疫病。可入水念誦七夜夜別一千八遍。諸疫病悉除

又法若求財寶。著新凈衣對像前。香泥涂一小壇。燒安息香誦真言一萬遍。則得如意

又法對像前專注意。誦真言三十萬遍。即見圣者所求皆得

又天久霖雨。加持白芥子一百八遍。遍別一擲上散虛空。即雨止

又法取一男子死尸未損壞者。于尸陀林或四衢道。先與藥瀉以水灌洗。令瀉腹中惡物出已。又以香湯洗身令凈。以香涂遍身。帛繒纏胯覆形。華鬘嚴飾。取佉陀羅木誦真言七遍。加持佉陀木橛釘于頭邊。以發系橛上。持誦者于尸心上坐。面向東。起慈心勇銳無恐怖。四方應置解念誦者四人執劍。持誦者手持小鐵杓。酌鐵末瀉尸口中。不間斷念誦其尸即出舌。以利刀截取舌。右手把變成劍。色如青蓮。則兼諸眷屬飛騰虛空。為持明王壽命一大劫。當生金剛手菩薩宮中。又法于尸陀林中共鬼交易。賣摩訶莽娑與鬼。取長年藥怛但那藥寶劍伏藏金銀七寶。當作法時用此真言。護自身及助伴。皆得無礙不被鬼幻惑所求皆成就

又法欲破他敵者。將帥已下一一皆以真言加持七遍護身。他敵即破。或以真言加持水一千八遍。散灑軍眾不被傷害。得脫彼敵退散

又法以四瓷瓶底不黑者。取河流水滿盛。及著少分諸香及諸藥。對像前加持一百八遍。頂上澆灌。彼人念誦久致功夫猶無現驗。被諸魔嬈惱者不祥鬼魅所持。由作此灌頂洗浴法故。諸魔魅等悉皆遠離。福德熾盛速疾成就

又法加持香水一千八遍。身上散灑鬼瘧皆除

又法取孔雀尾一莖。加持一百八遍。拂彼身上彼人被毒所中皆除差

又法取蚯蚓糞涂小圓壇。于上坐誦真言一萬遍。即先行法成就(先行者即真言法成功德效神驗)然后不擇時日宿直。七日日誦真言一千八遍。即得金錢一千

又誦真言加持索帶。或灑水則成護身。誦兩遍則成結方隅界。誦真言三遍護助伴。四遍護曼茶羅

又法于黑月八日。一日一夜不食。取乳牛母子同色者瞿摩夷未墮地者。和上作童子像。涂一小壇置像于中。其壇上廣設供養。對像誦真言十萬遍。其像動頭現余應驗。當知所思念事皆得成就。金剛童子夢中現身。示教應作不動作事

又法于黑月八日一日一夜不食。取芥子和酥。護摩一千八遍。則得一千金錢并得莊嚴

又法取室麗瑟曼得迦木然火。以骨屢草苗護摩十萬。即得牛一千頭

爾時金剛手菩薩。為利益安樂諸有情故。說普通儀軌。欲為未來末法之時。凈信修行樂大乘者。及懈怠懶惰不具慧方便者。速集福德智慧修真言行。為護持正法帝王。令加持國界人民豐樂。無諸災禍吉祥福德。是故說此妙真言門。時金剛手菩薩。即從眉間出于光明。照燭加持等。應頂受我之所說。大忿怒明王金剛童子息災騰空等成就法。如上等儀汝等助護。速令成就此法勿生疑惑。如法奉行

圣迦柅忿怒金剛童子菩薩成就儀軌經卷下