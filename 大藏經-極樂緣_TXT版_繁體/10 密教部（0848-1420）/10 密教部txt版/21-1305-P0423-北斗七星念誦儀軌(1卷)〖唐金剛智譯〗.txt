　　No. 1305

北斗七星念誦儀軌

　　　　南天竺國三藏金剛智譯


爾時如來為末世薄福一切眾生故。說真言教法。時一切日月星宿。皆悉云集前后圍繞。異口同音白言。唯愿如來而為我等說于神咒。于時世尊說八星咒曰


　【◇】
唵　颯　跢　而　曩　野　伴　惹　密　惹　野
【◇】
染　普　他　摩　娑嚩(二合)　弭　曩　啰　乞山(二合)
【◇】
婆　嚩　都　莎　呵

其印明出金剛頂經七星品

佛告貪狼破軍等言。若有善男子善女人。受持是神咒擁護否。于時八女白世尊言。若有人每日誦此神咒。決定罪業皆悉除滅。成就一切愿求。設復有人。若能每日誦此神咒一百八遍。即得自身及一切眷屬擁護。若能誦五百遍。大威神力。五百由旬內。普皆圍繞。一切魔王及諸魔眾。一切障者無量惡鬼。不敢親近。常當擁護。北斗八女一切日月星宿諸天龍藥叉。能作障難者一時斷壞。若人欲供養者。先發拔濟心。于清凈寂靜之處。以香華飲食供養。持念神咒結印契。如是供養時。八女及一切眷屬。現身隨意奉仕。成就無量愿求。惹位即得。何況世間少少官位榮耀。若求壽命削定業籍。還付生籍。若諸國王王子大臣后宮等。于自宮中作曼荼羅。如法護摩禮拜供養。北斗八女皆大歡喜。故久居勝位恒常受安樂。百官上下和穆不行非法。人民熾盛稼穡豐饒。國土安寧無有災難不現異怪。疫病死亡不起。境內怨敵群賊自然退散。故以是法甚為秘密。不信者及無智人中勿妄宣傳。無智人不分明心故。不得法意生疑謗。雖無智人金剛生金剛子等。常誦持佛眼母明者當宣傳。金剛子雖無智不生疑謗故成就法。行者雖樂世間樂。深回向無上正等菩提