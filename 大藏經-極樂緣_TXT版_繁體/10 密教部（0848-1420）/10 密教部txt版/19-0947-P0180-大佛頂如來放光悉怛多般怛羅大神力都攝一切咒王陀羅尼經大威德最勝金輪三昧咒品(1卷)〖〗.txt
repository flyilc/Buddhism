　　No. 947

大佛頂如來放光悉怛多般怛羅大神力都攝一切咒王陀羅尼經大威德最勝金輪三昧咒品第一(又名大佛頂別行法無畏出)

如是我聞。一時佛在舍衛國祇樹給孤獨園。與大阿羅漢五千人俱。摩訶迦葉。優樓頻螺迦葉。伽耶迦葉。那提迦葉。舍利弗。大目楗連。難陀。阿[少/兔]樓馱。劫賓那。阿若憍陳如。阿難。羅睺羅等而為上首。復有無量大菩薩摩訶薩眾。普賢菩薩。文殊師利菩薩。觀世音菩薩。虛空藏菩薩。彌勒菩薩。金剛藏菩薩。而為上首。復有無量咒神。王毗俱知神。何耶吉利婆神。而為上首。復有無量金剛。跋阇羅吒訶娑金剛。而為上首。復有日天子。復有無量藥叉王。阿吒薄俱而為上首。復有日天子。月天子。四大天王。忉利天王。釋提桓因。大自在天。□大梵天。兜率天。首陀會天。摩醘首羅天。功德天。毗首羯摩天。并及眷屬。天龍。鬼神。阿修羅。迦樓羅。乾闥婆。緊那羅。摩睺羅伽。鳩槃荼。布單那等。復有無量人天王。龍王。羅剎王等。比丘。比丘尼。優婆塞。優婆夷等。無量恒河沙俱知那庾多聲聞。菩薩。人天大眾。龍神八部。前后圍繞。供養恭敬。尊重贊嘆。以諸花香。而散佛上。各各歡喜。合掌頂禮。繞佛三匝。卻坐一面。瞻仰如來。目不暫舍咸。欲愿聞最勝之法

爾時王舍城中。六師外道常行邪見。第一富蘭那迦葉。第二摩訶斯迦利弩瞿舍利子。第三散社伊羅胝子。第四阿質多雞賒迦婆羅。第五伽俱多伽智耶那。第六尼干撻陀若提子。如是等六大外道。將其眷屬。來詣佛所。欲與如來共相論議。時彼園中有一枯樹。名庵末羅。爾時富蘭那迦葉問佛言。瞿曇禰非一切智。若具一切智者。云何此庵末羅樹定實死耶。得活耶。時佛世尊默然不答。爾時富蘭那迦葉見佛不答。手執白拂。以水噀樹還生花葉。扶疏花盛。須臾之間便結果熟。其富蘭那迦葉令諸弟子擿果。將與大眾。爾時會中。一切凡夫心生疑惑。嘆此外道有大異怪。佛不答默然。而實為如來無一切智。不及外道。爾時世尊。知其會眾心生狐疑。即入火光三昧。從于頂上放大光明。照于三千大千世界已。佛自作佛頂印。召請十方諸佛菩薩。于虛空中。無量恒河沙諸佛菩薩普皆云集。其十方諸佛亦放光明。身出水火。現大威力。令彼枯樹。還即熟杇。摧折凋落。周其外道等煩怨悶亂。互相執手。悲啼號哭。四散奔走

爾時諸天住在空中。散花供養。種種音樂。而贊嘆佛神力。具一切智。降伏外道。四眾歡喜。皆發阿褥多羅三藐三菩提心。爾時阿難。遍觀大眾心之所念。即于會中。安詳而起。偏袒右肩。合掌向佛。頂禮佛足。而作是言。善哉。奇特大力尊重天人之師。何期今日。降伏外道。令一切眾生。歸依正法。世尊。我等聲聞。真實愚惑。好為多聞。于諸漏心。不求解脫。蒙佛慈誨。得正重修身意。得聞然不能自定(安也)。今欲攝心。云何降伏。唯愿世尊。為我廣說。得不退轉。令一切眾生。普聞法要。爾時世尊。以正遍知力。贊阿難言。善哉善哉。汝能為一切人天大眾。而問如來攝心之事。諦聽諦受。善思惟之。吾當為汝。先說入三摩地。若有修學之人。求一切智。先持四種律儀皎明也。如來霜自不能生一切枝葉心。三口四生如無量因緣。然后當知十二因緣法。阿難。如是四事十二因緣。若不告遺心。不貪色香味觸。一切魔事云何發生。阿難。若有修學之人。不能滅宿習因緣業障罪者。汝教是人。一心懺悔。除滅先身業障。對佛菩薩天龍前。至誠稽首。□命十方諸佛請求哀祐。謙敬仁恕。發愿回向。勸請諸佛。久住在世。轉大法輪。度人天眾。心無散亂。一向專心。行三昧法。晝夜精勤。心無厭舍。求大涅槃清凈勝果。彼尚淫女。無心修行以定力故。愛心永脫。于是阿難。愍諸有情。回彼六趣。沒溺苦海。無能覺者。為作依心。重白佛言。世尊。我蒙如來無上悲誨。心已開悟。我今日當修證無學道成。唯念末法之時。初修學者。建立道場。依何教法。而得出離。云何結界能伏眾魔。令一切天龍鬼神。而作守護。今佛世尊。清凈軌則。于是阿難。以偈問曰

　諸佛不思議　　所說法亦爾
　能信受持者　　福德常隨身
　恒諠修伽陀　　安樂人天眾
　我等愿修業　　云何而建立
　今佛天龍神　　清凈之軌則
　云何令懺悔　　破滅于業障
　云何而供養　　降屈諸賢圣
　云何作歸依　　得佛哀加護
　云何發弘誓　　勸請及回向
　云何教眾生　　彼此俱利益
　唯愿大慈悲　　憐愍于一切
　廣為我等說　　受持之法要　

佛告阿難。若未來世人。愿建立道場。先□雪山大力白牛。食其山中肥膩香草。此牛唯飲雪山香清水。其糞微細可取。其糞和合栴檀以泥。其地若其非雪山。其牛糞臭穢。不堪涂地。別于平原。穿去地皮。五尺已下。取其黃土。和上栴檀。沉水。蘇合。薰陸。郁金。白膠。青木。零陵。甘松。及雞舌香。以此十種妙香。梼篩為末。合土成泥。以涂道場場地。方圓一丈六尺。為八角壇。壇中心置一金銀銅木所造蓮華。蓮華中心安缽。缽中先盛八月露水。水中隨在所有草木花葉取八。明凈圓明鏡。各安其方圍。繞花缽鏡外建立十六蓮華。十六香爐間華鋪設莊嚴香爐。純燒沉水香。無令見火。取白牛乳。置十六器。乳為煎餅及沙□油餅。乳糜。蘇合。蜜姜。蜜藕。蜜蘇。純蘇。純蜜及諸果子飲食。蒲桃。石蜜。種種上妙等食。于蓮華外。各各十六圍繞花外。以奉諸佛及大菩薩。每至食時。若在中夜。取蜜半升。用蘇三合。于壇前。別安一小火爐。以兜樓婆香煎。取香水沐浴。其炭然令猛熾。投是蘇蜜。于炭爐中燒令煙。盡饗佛菩薩。令其四外遍懸幡蓋。于壇室中。四壁張設十方如來及諸菩薩所有形像。應于當陽。張盧舍那。釋迦。彌勒。阿閦。彌陀。諸大變化觀音形像。兼金剛藏安其左右。帝釋。梵王。烏芻瑟摩。并尼藍婆。軍荼利。俱知四天王。及二十八部鬼神大將。并諸天龍。阿修羅王。火頭金剛。頻那夜迦。張于四門側。左右安置又取八明鏡。覆懸虛空。與壇場中所安之鏡。安四方面。相對使其形影重重相涉。于初七日中。至誠頂禮。十方如來。諸大菩薩。阿羅漢。名號。發菩提心。恒于六時。誦咒繞壇。至心行道。一時常行。一百八遍。第二七日中。一向專心。發菩提愿。心無間所。我毗奈耶。先有愿教。第三七日中。于十二時。一向持佛。般怛羅咒。至第四七日中。十方如來一時出現。鏡交光處。承佛摩頂。即于道場。修三摩地。能令如是。末世修學。身心明凈。猶如琉璃。阿難。若此比丘。本受戒師及同會中十方比丘等。其中有一不清凈者。如是道場。多不成就。從三七日以后。端坐安居清凈。經一百日。有利根者。不起于座。得須陀洹果。縱其身心。圣果未定。決定自知成佛不謬。汝問道場。建立如是。爾時十方諸佛。各各令菩薩獻大神咒。一切金剛示現神變。說咒奉上。乃至天龍。鬼神。藥叉。大將。諸仙人等。皆現神變。說咒奉上。皆言。我咒有大威力。能伏毒惡。如是等眾。無量無邊無數悉皆云集。咸作是言。世尊。我今欲說如是神咒。唯愿聽許

爾時世尊。默然納受。時諸菩薩。天龍鬼神。五通神仙。各于佛前。演說先世所得神咒因緣。其說咒時。各現本咒神形。遍塞虛空中。無有空缺

爾時觀世音菩薩。還從會中。安祥而起。偏袒右肩。頂禮佛足。而白世尊。我曾過去世中。于諸佛所。得陀羅尼。我今欲說。愿聽許

爾時佛告觀世音菩薩言。善哉善哉。汝大慈悲欲說神咒。今正是時。爾時觀世音菩薩。即現馬頭羅剎身。說大神咒。名何耶揭唎婆。放大光明。映蔽一切諸來咒神。皆當降伏。唯顯一身。迥然獨立。爾時佛告觀世音菩薩言。我有佛神咒。名曰佛頂如來放光摩訶悉怛他般多羅攝一切咒王最勝金輪帝殊羅金剛大道場陀羅尼。極大尊重。為利益一切眾生。更無有上。唯佛與佛共相傳說。汝等應當一心受持。生希有想爾時阿難。于大眾中。頂禮佛足。而白佛言。自我出家。恃佛驕奢。愛求多聞故未證。無為遭彼梵天。邪術所惑。已蒙如來神咒冥助。其力得脫苦難。唯愿世尊。垂愍一切。廣為宣說。悲念此會。說諸咒者。及當來世現在輪回者。聞佛神咒。獲大安樂。于時大地欻然震動。江河涌沸。日無精光。于虛空中。天雨七寶花。繽紛亂下。天諸香花。遍覆大地。天鼓自鳴。一切諸天。妓樂。歌詠。贊嘆。遍虛空。香風四起。一切天仙。咸來云集。繞佛百千萬匝。頂禮佛足。卻住一面。合掌歡喜。生希有心。嘆未曾有。瞻仰尊顏。目不暫舍。爾時十方諸佛。各敕一大菩薩。持諸花香。寶幢幡蓋。并各將兢伽沙眷屬。亦持香花。十方佛告大菩薩言。汝等持香花。于娑婆世界。供養釋迦如來。傳我教敕問訊起居時。諸菩薩承佛威力。來詣娑婆世界。至王舍大城眾會之中。繞佛三匝。頂禮佛足。卻住一面。以諸香花。散于虛空。作如是言。彼諸世尊。敕我來此問訊世尊。小病少惱。起居輕利。欲說大法。今正是時。唯愿世尊。為我等及一切眾生說。爾時會中。一切聲聞。菩薩。人天大眾。龍神八部。普皆作禮。異口同音。而白佛言。世尊唯愿哀矜。為我渲說。我等樂聞。如來放光最勝自在力王秘密神咒。爾時世尊。已見十方諸佛菩薩人天請已。即入三昧。寂然不語。從肉髻中。涌出十道百寶光明。于光明中。又涌出千葉蓮華。臺上有化如來。結跏趺坐。蓮華臺中。其化佛頂上。復放十道百寶光明。遍照十方世界。一切毛孔。皆放香風。有大金輪在虛空中。轉其光明中。皆遍示現無量百千兢伽河俱知那庾多金剛密跡諸大神王力士。擎山持杵。回天輪日。現大神通。衣甲晃耀。露仗刀劍。鐵棒輪索。弓箭釣棹。戎器鈴鐸。螺貝旌節。旗幡幢蓋。遍塞空中。或有雷電。震動大聲。日月無光。一切天龍。不安其宮。皆宮來云集。一切猛獸背息毒心。普集大會。鬼神戰標。互相安慰。大眾仰觀。怖畏歡喜。各求哀祐

爾時化佛。無見頂相。于其光中。出大梵音。宣說如是。歸命警悟群迷。即說偈曰

　南謨一切三世諸佛　　南謨一切諸菩薩
　南謨聲聞獨覺等　　南無一切諸鬼神
　各各明聽我所敕　　今當宣說大神咒
　一切聞者當歡喜　　恭敬作禮至心聽　

佛印都有三十二。菩薩印十。金剛一十二。天四十。天日月十九。鬼十一。陀羅尼八十六

大佛頂陀羅尼心咒(亦名一切佛心咒)

唵(一)薩婆怛他揭多曼嘌帝(二)缽羅伐帝揭多婆曳(三)唵(四)奢摩演都么么(某甲)寫薩婆跛閉瓢(五)莎悉底(二合)婆羅跛都(六)牟支牟支(七)毗牟支毗牟支(八)遮利遮利儞(九)揭底(十)婆耶奇啰奶(十一乃解反)步地步地(十二)步陀步陀耶(十三)勃地利勃地利(十四)勃陀臨(十五)薩婆怛他揭多頡嘌陀耶(十六)樹瑟[齒*來](二合十七竹皆反)莎訶

大佛頂大心咒印

常作以二中指。苾于無名指后。二大指各捻。頭指相拘。二中指于二無名指后。頭指相柱。二無名指摘豎。二小指縛中指摘豎。即是不可思議

大佛頂破諸法印(一名金剛威怒契與小佛頂破諸法印。亦大頭金剛破諸契同)

以右手。作右中指屈。捻大指下文。大指縛中指直豎。頭指無名指小指三指摘豎也

大佛頂制一切神力不畏解法印

以二中指無名指。無名指小指。相叉于掌內。二大母指屈入掌內。二頭指左押。右豎相叉

已上三印用前咒

大佛頂一切佛心咒印

一切諸菩薩咒印咒曰

唵(一)跛折啰底(二)跛折啰(三)缽啰(二合)底瑟恥底輸提(四)怛他揭多沒陀羅(二合)地瑟吒那地瑟恥底莎訶

大佛頂大忿怒印

二大指直豎。二中指直上。頭相柱。二頭指小曲頭當中指上節側倚。二無名指小指并相叉。頭出向外

大佛頂縛大刀鬼印

以二大指直豎。左頭指屈頭。左大諸根外。右頭指小曲二手中指下。三指總屈掌中

大佛頂灌頂咒(又名大佛頂甘露咒)

唵(一)牟儞牟儞伐[口*(隸-木+士)](二)阿毗詵者咩(三)薩[口*栗]婆怛他揭多吽(四)么么(某甲)寫薩婆苾地也(二合五)毗曬雞(六)摩訶跛折羅(七)迦伐遮嬈羅(二合八)沒嘌(二合)嬈地利(二合)底(九)怛他揭多頡利達耶(十)地瑟恥多跛折隸(十一)莎訶

大佛頂灌頂印

平身并腳。以右手向脾上垂。以左手頭指無名指小指大指總屈。中指直立當額眉間。指甲[怡-臺+命]之若人作法

根本重罪皆得除滅咒曰

唵(一)阿蜜嘌多筏折[口*(隸-木+士)](二)嚩啰嚩啰(三)缽啰嚩毗輸提(四)唅唅泮泮屋屋莎訶

大佛頂甘露印

苾右手中指于頭指間。頭指押大母指上節。大母指押小指甲上。若人作此印誦此咒。一切諸天將甘露灌。此人頂上不可思議

大佛頂結界咒法

唵(一)阿密嘌多(二)毗盧羯儞揭羅婆浴[剁-幾+ㄆ]尼阿羯羅沙尼唅唅泮泮莎訶

大佛頂大心印契

以二中指相叉于掌內。二小指并豎。二大指并豎。二頭指各押大指頭。此印能攝一切心印。正法中能攝四種隨心印。若作諸法自在無礙。先作此印誦咒四十九遍。然后使用

大佛頂心中心咒

唵(一)跋折羅(二)跋羅跋羅(三)印地嘌(二合)耶(四)毗輸達儞(五)唅唅(六)噌嚧遮隸(七)迦嚧遮[齒*(企-止+米)](八)莎訶

若作此印念一切諸佛。一切諸佛至其人前。所有一切咒神衛護此人。是大護身也。并使役一切鬼神。若欲誦咒要。先誦佛心中心咒。護身用小佛頂甲印　以二手無名指小指并叉。于虎口中。出二中指。并豎二大指頭指。各押中指背上節文。二大指捻二中指內文。上節側大甲印。當胸前蹺出印。若欲作壇。結此印誦咒。步壇結界。神悉皆自至。若不作此印。諸大鬼神王。破人結界。作法不成。結此甲印。咒四十九遍。以將印胸二膊印膝誥上。一切諸金剛眾。皆悉侍衛。見是佛身。一切外道。盡其神力。所不能壞。其跓步準前。唯改二大指捻中指文。亦名大契印。若有惡人。惡獸結此印。誦咒四十九遍。八萬四千金剛。百億諸佛衛護咒師

又要百億諸佛同心印(一名佛轉輪印)

以無名指。二小指相叉于掌內。二大指并豎。二中指并摘豎。二頭指各捻于中指背上節文。作此印時。百億諸佛。百億菩薩。百億金剛。四天王神。軍眾。皆來護念。令證無上正等菩提。一切諸惡。若見持印。皆生慈順。不起惡心。若王難兵難刀難欲害人者。結此印誦咒。四十九遍。惡賊自被縛。迷問告心。不解終不得覺知。此印甚大威力故

佛頂身印

反叉左右二無名指。二小指在于掌中直豎。二中指頭相柱。屈二食指頭。壓中指上節背。并豎二大指捻中指中節側。頭指來去。即說佛頂心咒曰

那謨薩婆若耶(一)唵(二)多他揭都烏瑟膩(二合)沙(三)阿那婆盧(輕)枳跢(四)謨郁地(二合五)帝殊羅施(六)嗚[合*牛](二合)什代羅什代羅(八)馱迦馱迦毗馱迦毗馱迦(十)陀羅陀羅(十一)毗馱羅毗馱羅(十二)嗔陀嗔陀(十三)頻陀頻陀(十四)嗚吽(二合)泮泮(十五)沙呵

破魔降伏印咒

準前身印。唯改二頭指豎頭相捻。以二中指各苾頭指上節背側。過頭相柱。并屈二大指。入于掌內。先當頂戴。至心恭敬。至心誦咒曰

唵(一)室唎(二合)夜(二)娑醯莎訶

奉請印

準前身印。改二頭指直豎。相去四寸半。并二大指直豎。去中指八分。誦佛頂心咒。至要第四遍。二頭指漸漸屈入掌。咒滿十一遍。及手印和南頂禮向內散去。奉請印。請作花光印。蓮華捧足。亦名花光印

二小指豎相捻。并二大指自余六指散開直豎。微曲指節。以開花勢。咒滿七遍。并屈二大指向掌內。即禮拜向內。散去蓮華印。其座咒曰

唵迦摩羅莎可(咒七遍)

洗凈真言(通諸部用。此真言咒水七反)

唵跋折攞么尼馱利唅唅泮泮

入觸處真言

每上廁時用誦七遍。彈指三下

唵矩嚕馱難[合*牛]社

每吃食時。誦此真言七遍。并辟除毗那夜迦

唵室利嗚[合*牛]泮殺莎訶

凈口真言

唵娑帝天神那羅婆帝吒莎訶

先每念誦。洗凈念七遍。凈身咒曰

唵跛折羅么尼達唎吽泮吒泮吒娑訶

右從穢處過。誦此七遍。如香湯洗浴。仍滅罪觸

護身印咒(出如意輪法)

二頭指二無名指二小指掌中右押左相叉。二中指屈頭于二頭背押相著。二大指并申捻二中指甲側。咒曰

唵勾露陀那虎[合*牛]綽

作此印誦。此咒三遍。護身往諸觸處及上廁。如常有至一處。持土凈手。并嗽口齒。右手大指頭指中指。并微屈無名指。小指屈如鉤。咒曰

唵睹麗[矢*臣]嚕[矢*臣]嚕娑婆訶

作此印。承咒水七反。嗽口齒。并飲灑掃解一切金剛鬼神。吃兩手反合掌背相著。當想嗔怒。誦咒二七遍。已急翻兩手。正合掌已。又誦七遍。即以兩手。急攉開之

四天王真言曰

那謨剌怛啰[口*室]哩夜耶(一)那謨折睹嚕摩訶阇耶(二)鞞毗處吒[矢*臣](三)摩訶阇耶(四)毗盧博芻摩訶阇耶(五)地利阿室睹嚕(六)娑陀耶娑陀耶訶底檀訶底檀勃陀婆底(七)菩提薩埵娑耶(八)缽剌底迦(九)勃陀三婆底蘇利耶婆底(十)旃陀羅婆底(十一)醯醯底(十二)遮窒底(十三)虎虎摩訶婆底(十四)醯醯摩訶婆底(十五)娑婆斫芻目鉗畔陀尼沙訶(十六)

結界[捺-示+土]契(出俱胝經是)

其契相。以左右二中指二無名指相叉入掌。右押左。左頭指屈如鉤。右頭指直豎。二大指合面相著。即成妙真言曰

唵準儞泥枳邏耶莎訶

誦一遍。以契大指。觸地一回。如草[捺-示+土]勢。三度作印

結外火院火界契

其契以左手蜜掩。右手背相重直豎。二大指相去二寸許。即成妙言曰

唵阿三么只儞[合*牛]莎嚩訶

誦三遍。以契右旋三度。即是

唵吉多利吉

復次若患癩惡瘡。若痛身。咒水七遍。浴身得愈

復次若蜈蚣。蛇蝎。龍獸。虎狼。師子。馬豬狗等咬。咒以水一遍洗其處。即滅

復次有法。若被符晝咒詛[病-丙+猒]蠱成病者。咒芥子七粒。以打病人。打即自知厭處。又咒一遍。灌其頂上。得除差

復次有人病。為鬼所作。當敕四天王。守護病人。咒石榴枝一遍打虛空中。令其病人道名字

復次若婁瘡病或一日二日發。三日發者。咒灰一把。以用圍繞病人。即得除。差復次若有一切法不成驗。皆由業障在身。取東流水咒七遍。以灌咒師頂上。即得神驗。令彼咒神心生附著。復次咒師身中。若有障難者。取牛黃一分。咒之七遍。涂發際則得無障礙。復次若有毒藥之所害者。咒藍汁或井花水。咒一遍。以灌鼻中。即差

復次井花水一升七遍。日初出時。向日自服之。諸病悉得愈。余水向日散之。天下眾生。所有病障。皆悉消滅

復次咒水一遍。及白芥子一粒。咒一遍。水散宅中。咒白芥子七粒。埋宅中。一切鬼神不取入

復次有法。咒水一遍。以用灌頂。及洗面一切口舌官事消滅。人見歡喜

復次有法。若涉大海江河山川曠野。咒水一遍。而去即無畏

復次若山谷中林中空閑處。燒香散花。誦咒。一切諸佛。菩薩。天龍。鬼神。悉來現身。為說妙法。乃至授與神仙之藥

復次若患勢風。頭痛。面目熱疼。咒蘇酪蜜一遍。涂之即愈

復次若有惡人。欲來相害者。日未出時。至心誦咒三遍。一切口舌惡人。自然消滅

復次有法。欲求索他人財物。誦咒七遍往來皆得

復次于凈室中。燒香誦咒。一切天女悉皆現身。作天妓樂。供養咒師。或從求覓。天上飲食悉隨意

復次若人相憎嫉者。咒水一遍散彼兩門上。俱生喜悅

復次若賣買市易。咒孔雀毛一遍。持之行。得大利益

復次若人卒死。經三日。咒二十一遍。復咒石榴枝。打頂上七下則活

復次有人猝死。被鬼打者。咒水一遍。灑其面上。即得蘇息

復次若于塔中。或凈室內。取其凈土。和合栴檀。用作三級方壇。隨其大小。以種種草花。布散壇上。取一琉璃瓶。盛滿醍醐

復以舍利七粒。置于瓶內。置壇上。作法之人。于其壇西。敷凈席坐。至心胡跪。燒香散花。誦持大咒。不經七遍。爾時舍利。即放光明。照其行者。誦咒之人。至心頂禮發愿。取此醍醐。身自服之。一切障難。悉除滅。又取舍利。作囊盛之以用頂戴。一切諸佛菩薩天龍鬼神恒不遠離。圍繞守護。視之如佛。一切眾生。見者歡喜。恭敬供養

阿難。此法不可思議。福德力能。令眾生無諸災難。果報圓滿

復次若一切眾生。見惡獸欲食之。誦咒指之。即伏不起。俱得解脫

復次若黑月二十九日夜。向曠野冢間。燒香誦咒。即得毗舍阇鬼。而來頂禮。或將珍寶供養。若欲令使者看事。一切善惡悉知。阿難。我今為汝說大印陀羅尼母能破惡業。以二頭指屈入掌中。以二大母指押頭指中節文。上以下三指各合掌誦咒。此名佛頂光陀羅尼印。阿難復以右手大母指押中指節甲上。余指申之。名為如來善集陀羅尼印

復次右手大母指。押二小指無名指甲上。余指申之。名為敕語印。如來當用此印。教化天人阿修羅等。佛告阿難。我滅度后。有人能日日誦此神咒七遍。應消一切極大重罪。獲大善愿無邊功德。譬如有人。以四天下珍寶布施修行檀波羅蜜。如是功德。百千萬倍。不如于晨朝。佛像前。至心誦持。是咒七遍。功德福力。比前功德。百分不及。其一分乃至算數譬喻所不能及。是咒能令持者。速證圓滿。菩提道場。十方如來。一切贊說嘆汝。于來世成佛不謬。身光照曜。一切佛剎。阿難。在在處處。國土眾生。隨有此咒。天龍歡喜。風雨順時。五谷豐熟。人民安樂。亦能鎮一切惡星。隨方變怪。一切災障。悉皆不起。人無狂死。杻械枷鎖。不著其身。盡夜睡眠。常無惡夢。阿難。是娑婆世界。有八萬四千災變惡星。二十八大惡星而為上首。復有八大惡星。以為其主。作種種形。出現于世界。能生眾生。種種災異。有此咒地。悉皆銷滅。若能持者。獲大安穩。十二由旬。成結界地。諸惡災祥。永不能入。是故如來。宣說如是。秘密無上陀羅尼神咒。住首楞嚴三昧。說不能盡。與閻浮提作大依止。貧者之寶。聚病者之良藥。盲者之導師。菩提之大道。無復障礙。一切餓鬼。貧窮眾生。得大富樂。牢獄禁閉。皆得解脫。阿難若人散亂心。非三摩地。心暫憶持是咒。一切菩薩。金剛。聲聞。緣覺。仙人。龍神八部。常來營衛。何況決定。菩提心生。生不生藥叉羅剎家。及一切阿修羅家。乃至餓鬼畜生等。有形無形。有想無想。有足無足。蚖蛇蝮蝎。蠢動含靈之類。如是惡處。一經于耳。皆悉不再受。是身若讀誦。若書寫解說帶佩。若藏諸色。供養劫劫。不生貧窮下賤。所生恒識宿命智。富貴自在。當來得諸天宮中生。是故能令破戒之者。戒根清凈。不精進者自成精進。無智惠者便成智惠。不凈者不齋戒。如是皆悉具足莊嚴。善男子。未誦咒時。破持咒之后。眾破戒罪。無間輕重。一時消滅。縱經飲酒。食啖五辛種種不凈。能令一切金剛。諸佛菩薩。天仙鬼神。龍王八部。不將為過設著不凈破弊衣服。坐臥凈處。及不凈處。悉同清凈。縱不作壇。不入道場。亦不行道。但誦咒還同入壇。行道功德。無有異也

喚一切菩薩咒

唵婆慎若波多沙訶

以左右手。合掌當心上。胡跪坐。以左手中指。屈押右手中指中節背上。二大母指向前。余指合之。若咒師未作壇。但每作此印。向佛前。誦咒七遍。燒香頂禮。即誦。滅八十劫重罪

　　大佛頂如來放光悉怛多缽怛羅諸菩薩萬行品第二

爾時佛說咒以次說印法。告菩薩大眾言。汝等諸天鬼神。一切胡跪合掌。咸作是言。我等今者。愿樂守護。而說咒曰也

喚不空罥索菩薩印咒曰

唵伊醘伊醘薩低耶波多曳莎訶

以左右手。小指相叉向。二大指屈在掌中。余指散之。誦前咒七遍。若作壇了。即先作此印。每日誦前咒。供養菩薩。滅破戒罪

喚馬鳴菩薩印咒曰

喚馬鳴菩薩時須向日。噓口含水。向日噀之。即誦仰印

唵薩婆毗耶忿流忿流頭豆頭豆頭豆頭豆咄力咄力咄力咄力莎訶

以左右二掌。十指相叉。合掌當心。誦七遍。頂禮菩薩。求聰明。若每日作此印。供養菩薩。滅愚癡罪業

喚觀世音菩薩印咒曰

唵薩婆薩埵毗耶呵毗耶呵莎訶

以左右二手。脘相著。十指相去三寸。如蓮華開。供養菩薩。若人每日仰印供養。滅八萬劫生死之罪

喚文殊師利菩薩印咒曰

唵曼殊室利耶波多曳娑訶

以左右二手。無名指在掌。二中指直豎。二大指向前。相去一寸來去。若人每日作此印。供養菩薩。千劫罪

喚龍樹菩薩印咒曰

唵薩婆漚波提莎訶

以左手掌仰向。右手脘上。右手掌覆。二掌背相背如蛇口。若人遇毒龍蛇傷。作此印向之喚千手手眼菩薩印法咒曰

唵扇泥阿波曳沙訶

以左右二手。中指相叉。二無名指相鉤在掌中。二大指屈小曲。二頭指相交在押右。二小指相交合掌。若人每日。作此印供養。滅千劫之罪。若作法時用此印。喚菩薩

喚虛空藏菩薩印咒曰

唵薩婆多毗耶周流周流莎訶

以左手五指。小屈當右手掌中。左手五指直豎。若人每日作此印。供養菩薩。滅二十劫生死之罪

喚地藏菩薩印咒曰

唵嚕呵嚕呵嚕呵莎訶

以右手。中指已下屈在掌中。二指直豎。左手五指忿拳兩脘相向。若人每日作此印。供養菩薩。滅千劫罪

喚日藏菩薩印咒曰

唵薩婆婆多曳莎訶

以左右二手合脘。十指相叉。合掌當心。若人每日作此印。供養菩薩。滅千劫罪

喚龍仙菩薩印咒曰

唵婆提多婆多曳莎訶

以左右二中指相叉在掌。二無名指相叉。二小指相鉤。二大指柱。二頭指合脘。若人每日作此印供養滅千劫之罪

　　大佛頂如來放光悉怛多諸金剛品第三

喚金剛藏王金剛軍主印(亦喚金剛母同咒曰)

室哩(二合)智縛社羅波尼娑羅馱摩訶肥地耶(二合)羅社婆羅憚多羅摩戰荼[月*巳]地也羅社伊呬伊呬皤伽畔尸伽蘭

若作法安置訖。三回繞壇。作彈舌聲。一切金剛。各守本位。一切鬼神。無敢入內

喚央俱尸金剛咒曰

唵嚩社羅央俱尸波多曳沙訶

反叉二無名指。二小指在掌中豎。二中指頭相柱。二頭指苾在二中指背后第三節下。頭相柱。并二大指附中上合脘。大指來去

喚吒訶娑金剛咒(亦名大笑金剛)

唵縛社羅吒沙訶娑(引)那摩伊呬伊呬沙訶

以二中指各苾在二無名指頭相柱。二小指頭開直豎。相去一寸許。二大指押二無名指第二節側文。合脘脘頭指屈。頭相柱。頭指來去

喚大摧碎金剛印咒曰

唵縛社羅縛社利尼瞿致尼槃陀馱遮槃陀馱遮吽泮吒莎呵

以二小指苾于二無名指背豎二無名指相柱頭。二大指并屈頭入中指節頭指來去

喚商羯羅金剛咒曰

唵縛社羅適商迦羅訶耶訶耶那槃那槃陀泮吒陀吒陀

反叉兩手中指無名指小指右押左。二無名指于中指背后相交。二中指直豎。頭側相柱柱。頭指鉤無名指頭。二大指捻二中指頭。齊以二中指大指頭柱。頂上面作嗔色

喚馬頭金剛印咒曰

唵波羅毗悉多嚩社羅尼嚩嚩支沙訶

咒白芥子。繞壇。兩手從中已下三指向外相叉。各縛著手背合掌。二食指直豎。相去五分許。并二大指相著。各屈一節。勿著食指。頭指來去

喚尼藍婆金剛印咒曰(亦名大青面)

唵縛社羅藥叉耶啰社吽吽泮吒莎呵

以左手中指以下三指屈在掌中。右手亦然。二頭指相柱。二大指來去

喚烏樞沙摩金剛印咒曰

唵悉馱室氈茶縛社羅矩嚕盤馱盤馱吽吽泮吒

以左手叉腰。四指向前。右手作拳。頭指直豎。作期克鬼印同

喚火頭金剛印咒曰

唵縛社羅波尼馱訶馱訶吽吽泮泮

左右二手并仰。二手大指屈押二甲指上節。二大指來去

喚金剛童女印咒曰

吽吽縛社唎尼波多曳莎訶

以童子印背之右押左。即是若人每日作此印。吉口舌

喚金剛連鎖印咒曰

吽吽縛社羅訶那訶那盤馱訶盤馱訶吒

十指各向內急挽。若覆之即為內印。若但作此印。一切鬼自去

喚蘇悉地金剛印咒曰

唵蘇悉地伽羅伽羅莎呵

反叉后二指掌中并豎。二中指頭相柱小曲。二頭指各在二中指背。頭當中指第三節。勿著小許。并二大指頭捻中指第二節。頭指來去

　　大佛頂如來放光悉怛多諸天品第四

喚最勝天王印咒曰

唵健尼迦羅社泮

起立地。二腳相離二尺許。腳指并齊。左右手中指屈。中指節在掌中。次并二大指押上。左右頭指無名小指頭背著。三指側皆開合腕。以二大指下節。當額上著。頭指向上。若作法。怖有惡魔常來。此印繞壇

喚帝釋天眾印咒曰

唵室利地[月*巳]曳印。馱羅吽泮

以二無名指交在掌中。二大指押柱二中指中節。二頭指相去三寸。二小指頭相柱。二頭來去。若作此印。供養帝釋。令人貴滅罪

喚東方天王印咒曰

唵提破羅吒波多曳莎訶

左右二手并作拳。二大指直豎。右手拳重左手拳上。若人作此法。用此印法結界。天王即來

喚南方天王印咒曰

唵毗嚕澤迦[月*巳]地曳沙訶

如東方天王印。唯改右手中指直豎。大指屈入掌。若作法時。用此印。天王即來

喚西方天王印咒曰

唵毗嚕博叉[月*巳]地也波多曳沙訶

此如南分天王印。唯改大指開如虎口也。大指來去。若欲作法時喚龍

喚毗沙門天王印咒曰

唵毗沙門那波多曳莎訶

如西方天王印。屈頭指入作拳。大指來去。若作法欲召藥叉神。先喚毗沙門天供養。然后召藥叉。皆重拳為印。相重疊于膝上

喚毗紐天印咒曰

吽吠馱婆曳[月*巳]地耶波多曳沙呵

以左手五指把右手五指。以右手大指來去。若作法時。召此天人入界中

喚毗首羯磨天印咒曰

吽吠嚕迦吒波多曳沙呵

以右手作如來敕印。召六天。以大指捻無名指甲上。并小指甲押上頭。中指直豎。指來去。若作法時。以此天當刀

喚梵天印(印同前)咒曰

吽毗嚕提婆多曳莎訶

若作法用喚此天。供養守香花

喚炎摩天印(印同前)咒曰

吽[月*巳]地炎摩耶婆多曳沙訶

若作法時。咒水入壇。用此天當衣(或夜)

喚兜率天(印同前)咒曰

唵釰鎧[月*巳]地曳沙呵

若作法時。喚此天當花

喚功德天印(印同前)咒曰

唵室唎耶哆[月*巳]地曳沙呵

若作法時。喚此天。求供養乞恩福

喚天大辯才天印咒曰

吽吽[月*巳]末利[月*巳]波渠利波多曳沙呵

以左右手合掌屈。二中指相叉入掌來去。若人供養此天。令人利口辯才多智惠。召令入壇中

喚母子鬼天印咒曰

唵波波呵利底波耶波多曳沙呵

以大辯才天印。同唯改二中指直豎。二無名指相交入掌。二小指小交。二大指來去。若沐浴時。咒水入沐浴

　　大佛頂如來信印召一切小天咒印法品第五

召一切小天咒法。以右手中指直豎。余指作拳。左手亦然。二手合腕。去心胸八寸。右手中指小屈押左中指節來去。動勿令急

喚一切星天咒曰

吽他呵梵波多曳莎呵

一切日天咒曰

吽馱羅末底波多曳莎呵

一切月天咒曰

吽蘇摩底波多曳莎呵

一切水天咒曰

吽烏馱迦底波多曳莎呵

一切火天咒曰

吽阿迦尼波多曳莎呵

右以此并用如來信印。各誦咒多各誦咒多如來頂印。召一切龍鬼神品

以前信印不改。唯更以頭指如中指交。亦右押左。頭指來去。中指不傾動

召阿修羅軍眾咒曰

唵阿素羅部哆曳沙訶

召一切阿修羅王咒

毗摩質多羅阿素羅波哆曳沙呵

召一切龍王咒曰

唵漚波難馱波多曳莎呵

召一切藥叉眾咒曰

唵占婆羅藥叉波哆曳莎訶

召一切羅剎軍咒曰

唵什婆羅剎婆莎呵

召一切乾闥婆軍咒曰

唵薩軍干地縛婆哆曳沙呵

召一切大黑天軍眾咒曰

唵摩訶迦羅吽吽莎呵

召一切緊那羅軍眾咒曰

唵薩婆緊那羅波多曳莎訶

召一切莫呼洛伽咒曰

唵薩婆莫呼洛伽婆哆曳莎呵

召一切迦樓羅咒曰

唵薩婆迦樓羅波哆曳莎呵

召一切女藥叉咒曰

唵薩婆毗藍婆波多曳莎呵

召一切女軍羅剎咒曰

唵薩毗地曳迦波哆曳莎呵

召一切龍女軍咒曰

唵婆提提哆[月*巳]地耶莎呵

召一切木神咒曰

唵毗室支婆哆曳莎呵

召一切花果神咒曰

唵吠婆毗支哆曳沙訶

右以前鬼神。若作法時。喚供養作徒眾。先須自作如來頂印。敕之不爾又人之

　　如來口印召一切藥叉將軍品第六

以左右二小指交入掌。二無名指二中指相柱頭直豎。頭指小開相去一寸半許。二大指押二中指節。二大指來去。作此印。召將軍護壇。召散指大將咒曰

唵散支迦毗耶呵毗耶呵波多曳沙呵

召阿吒婆拘大將咒曰

唵哆[打-丁+聿]哆勃律波羅勃律者纈迷沙呵

召摩尼跋陀咒曰

唵摩尼跋陀羅波多曳沙呵

召鳩槃荼王咒曰

唵鳩槃荼波多曳沙呵

召遮文荼咒曰

唵戶嚕戶嚕遮文荼沙呵

召尼蜜利咒曰

唵禰蜜唎波多曳沙呵

召那吒鳩伐羅天王咒曰

唵那吒俱伐羅可可可可吽波多曳莎呵

爾時大自在天。將諸眷屬。來詣佛所。白佛言。世尊。我今亦愿守護法壇。令作法。人速令成大驗。我今將印奉世尊。愿垂納受咒曰

吽[月*巳]嚕馳吽摩曳沙呵

世尊。我神咒。若一切鬼神無有犯者。一切官事休息。一切怨家自然犯解。若欲作法。入壇之時。當呼我。我即如一念項。即至其所。為作守護。以二無名指相柱直豎。二小指二中指二頭指并相交入掌中。合腕向前

喚三十二天眾印咒曰

唵婆孫馱利馱那陀若波羅波羅多儞沙訶

合腕二頭指反叉。在掌中押左右二中指押側。大指來去。欲作法時先作此印。印地已然作契借地作壇。若人每明旦平旦。喚一切天施食供養。令人大富來財

爾時佛告大眾。當知若我滅后。有依我法中作壇。供養諸天菩薩十方佛者。汝等并同借地。佛言。若欲有作此佛頂壇者。擇得地燒香。啟告十方諸菩薩。天龍鬼神了。即燒沉水香。設食供養。先盡地契滿三日。然后穿去惡生。筑壇借地。如蓮花十二葉不須出根。以白粉盡了。以香供養。誦大佛頂二十一遍。每日日末時即誦七遍。又禮四拜。佛言。三日滿去土。取凈一土。咒土百八遍。了即篩土。篩土了和香。借地契食。槃畔用筑壇。口常誦咒。手須筑土。若土干可煎十種香。汁和土方圓依壇。經上筑了。即以絹方八尺。以咒二十一遍畫佛頂敷蓋壇上。佛頂契作兩蓮華無根。作一天如菩薩形。右手執白拂。左手執如意珠。一腳踏一花。上衣并用白衣。瓔珞天冠。花槃香盤。佛頂契三日。蓋之了。即作天契。亦于絹上。如前法畫作十二蓮華。并白粉花花上作五色云。直上云中。作金剛八手。各持刀仗走于云。金剛火聳上至頭。金環釧花無根無契。金剛先云起。十二葉花各一葉。天契三日。日即去須衣。前絹上畫名結契。亦名集契。其契契十二葉蓮華無根。花上作一神。如佛面頭。有大上聳八手四足。坐在花中。手各執寶杖。當前二手。作召信印印同如來信印。張在壇上。一日一夜。誦咒繞壇。設召天龍鬼神。末須召菩薩佛或本題云大佛頂如來放光大神力都攝大威德記最勝金剛三昧咒法

大佛頂如來放光法卷第二　(朱)此書似誤多以他本可校之　(朱)干時□□三年十二月　　　校了　延久三年十二月十丑□□寫了