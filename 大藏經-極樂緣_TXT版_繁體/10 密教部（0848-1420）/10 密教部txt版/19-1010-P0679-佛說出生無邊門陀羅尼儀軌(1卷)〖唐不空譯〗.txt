　　No. 1010

佛說出生無邊門陀羅尼儀軌

　　　　不空三藏譯


真言如經

　修行此出生　　無邊門總持
　轉目三種業　　依三秘密門
　所謂三金剛　　身印語真言
　心住三摩地　　由入三平等
　善住瑜伽故　　自身同本尊
　在凡成正覺　　斯法最深秘
　大日經王說　　一生補處等
　尚非其境界　　況余劣慧人
　如獲輪王珠　　秘持不妄說
　是尊即羯摩　　波羅蜜菩薩
　由住出生故　　示少年女形
　顯明大慈母　　諸佛住是智
　能普現色身　　處大菩提心
　跏趺蓮臺上　　大印威儀等
　同不空成就　　如來之相狀
　定羽金剛拳　　當心持蓮華
　置般若梵夾　　慧羽說法相
　揚掌申五輪　　忍峰現羯磨
　十字金剛輪　　首冠五如來
　遍身草綠色　　復于身支分
　安布八字門　

　◇跛字住于心　　◇攞字成毫相
　◇嚩字置舌端　　◇惹字置于頭
　碧色成頂相　　◇迦字置慧掌
　緣色成羯摩　　十二緣行輪
　◇馱黃置定掌　　成華般若夾
　◇奢字安觀足　　◇乞叉置止足
　五字皆皓素　　如雪乳鵝月
　是字成輪相　　三摩耶密印
　加持頂印是　　初后次第法
　同諸部儀軌　　八十俱胝佛
　圍繞是尊住　　復有八菩薩
　安住于八方　　及以八藥叉
　四攝八供養　　次第而布列
　成秘曼荼羅　　誦持真言經
　所成如本教　　修行諸儀則
　結集決擇竟　

出生無邊門陀羅尼儀軌

◇(勝義)◇(無相隨形好故是則法身)◇(愚夫法圣人法無二)◇(無生無滅)◇(非業異熟)◇(陀羅尼法要空無相無愿隨入法界)◇(非奢摩他毗缽舍那一切法隨入真如)◇(一切法剎那無盡無壤無身本寂故隨入一切法涅槃)

元祿十六年正月二十九日以凈嚴上人之本再校了　　　　　　　　　尊教