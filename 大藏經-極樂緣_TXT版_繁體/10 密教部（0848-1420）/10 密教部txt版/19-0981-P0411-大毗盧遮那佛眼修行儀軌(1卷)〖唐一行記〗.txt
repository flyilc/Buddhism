　　No. 981

大毗盧遮那佛眼修行儀軌

　　　　沙門一行述記


爾時不動明王。執持慧刀威猛奮怒。相其所赴方面畫作云龍。以大慧刀印而斷壞之。彼障即時消散。所以然者。世人于空露地畫作漫荼羅時。若遇惡龍降雨即便毀壞。行者于心地中畫作大悲漫荼羅。亦復如是。若為三毒惡龍降暴雨流駛水。令不思議染色湮滅湮淪故。用無垢智身作不動明王。威猛大勢以慧刀印斷壞陰云。則隨所向之方無不清廓也。招(引)羅劍是金剛橛。首如一股金剛。而下體铦銳。猶如橛形。若更細小者名金剛針。其相各異。阿阇梨建立漫荼羅。時或勇建菩提心。依金剛橛方便以息風雨。當用佉陀羅木。若無者當用苦楝木乃至鑌鐵為之。用成辦諸事金剛薩埵加持。觀自身即同一切金剛。以釘障起方面。則令道場地分一切皆同金剛。是故諸障無能嬈害。即結契定慧金剛合掌。屈二頭指。以指頭向下。二大指各捻頭指傍。以印置心誦真言三遍。頂散之。真言曰

曩莫三曼多沒馱(引)喃劍

次當觀威猛大勢不動明王住本曼荼羅位中。即是三角漫荼羅周匝熾焰。其中微黑是也。此有二種。或觀圣不動尊住本位中。以三昧足蹈彼頂上。或觀自身即是不動尊。住本位之中。以三昧足加彼頂上。臨以忿怒之威。隨彼諸為障者即當退散。若固爾不從教命不速去者。必當自絕其命。是持真言者。當生慈心勿令彼命根斷絕也。所以然者。如是凈菩提心不動明王。殺害諸眾生業煩惱壽命時。即須生彼法性真常之命故。若諸佛令修行者。必定墮于灰斷涅槃者。便有殺眾生罪故。不應如文堅執。而失如來密意也

次行者應入威怒降三世明王觀。凈除自我所生障。二羽交臂金剛拳。檀慧相鉤。豎進力。是其契法。行者即想身發威焰。八臂四面豎利牙。虎吼吽字如雷音。頂上右旋成結界。真言曰

唵遜(蘇唵反下同)婆儞遜婆吽(一)吃哩(二合下同)蘗拏吃哩蘗拏吽(二)吃哩蘗拏(三)播耶吽(四)阿難耶斛(五)薄伽梵嚩日羅(二合)吽發吒

即入金剛忿怒威光熾盛三世勝三摩地。菩薩有四面皆忿怒。八臂各執器杖。左足蹈大自在天。右足蹈烏摩妃。如丁字勢立。遍身火焰洞燃如劫災火。此即三世勝圣者三摩地觀也。修行者應住發菩提心深起悲愍心。滅除內外人天等障。即以印左轉三匝辟除障者。便右轉三匝。隨意大小結為方隅界。即印心額喉頂每處誦一遍。頂上散印。由結此印及誦真言。住此忿怒三摩地。身心所有煩惱等業障。以金剛猛利慧火梵燒悉盡

次結軍荼利明王護身契。二羽相叉小指于掌中。以二無名指雙屈入掌中。捻于二小指叉上。合腕豎中指頭相拄。兩頭指小屈曲。當中指背上節后勿著之。真言曰

唵(一)戶嚕戶嚕(二)底瑟姹(二合)底瑟姹(二合三)盤陀盤陀(四)訶(去引)那訶(去引)那(五)阿(上)蜜哩(二合)帝(六)吽(七)發(八)

誦真言七遍已。若有人常欲受持金剛法者。每日平旦洗手澡面已。即以右手掬于凈水咒七遍已。向東方散三遍。后即入房內作護身。其護身法者。結印不解口誦真言。印頂。次印右肩。次印左肩。次印心前。次印頸下。次印眉間。次印發際。次印頂上印頂后已。是其契法也

次六足尊明王印。二羽金剛內縛。二中指直豎頭相合。舒二頭指。小曲初分如三股。加持五處。是其印相也。謂五處者。額兩肩心喉是。其二大指。各以右押左。叉入月中。真言曰

唵枳哩(入二合)瑟怛哩(入三合二)毗枳哩(二合)多那曩(二)吽薩嚩遮都嚕(二合三)娜舍也薩曇(二合)婆野薩曇(二合)婆野(四)蘇婆(二合)吒蘇婆(二合)吒吽發吒娑嚩(二合引)賀(引)

結此印及誦真言。即是無始無明于一切生死中而得自在。唯是菩提心明王能制伏之。乃至殺彼無常之身。令得常命。余以類推之可解也

次結金剛藥叉明王印。定慧金剛內縛。二頭指端相拄。其間如眼。以二大指。各豎二頭指側勿相著。各曲初節似牙。二小指各舒。其共少許曲初節。如二牙相向。誦真言加持額兩肩心喉。又更開五眼。所謂以印拭右左眉目眉間是也。以印頂散之。真言曰

唵(一)摩訶藥乞叉(二)嚩日啰(二合)薩埵嚩(二合三)惹吽(引)鑁斛(引四)婆羅吠者耶(五)吽(引六)發吒(七)

結此印及誦真言。是諸毒藥當作障礙者。向形像而用涂之。以如是治故彼六情根。猶如火燒即時退散

次結馬頭明王印。二手合掌。二頭指二無名指屈入掌。各自相背。并二大指。微屈勿著頭指。即誦真言。左轉三匝辟除障者。右轉三匝成為結界。真言曰

唵(一)阿蜜哩妒納婆(二合)嚩吽(引)發吒娑嚩(二引合)賀(引)

結此印及誦真言。辛毒之藥。即是無常苦空無我等。苦切對治。譬如病氣深入心瞑眩。故之乃可盡其本源。乃至帝釋梵王等。自在安樂為世界之尊。如來以此法治之。即悟心身熾然猶如火害。厭怖生死。正順涅槃。何況余有情耶

次結無能勝明王根本秘密印。二羽虛心合掌。十輪端相拄令密合。是其印相也

真言(在別由極密而暫不注之)

由結此印及誦真言故。諸障盡息。令如來正三昧耶種種教敕。一切無能隱蔽之者

復次以左手掌。仰覆右手掌上。以右手大指。押左大指甲上。以右頭指三度彈指。次屈握于左右手頭指以下四指。豎大母指。以右手印。左旋三遍為辟除。右旋三遍為結界。次以同印。指于四方四角上下二方。即印身五處。皆誦每處吽字真言加持也

次結一字佛頂明王印。二羽內相叉作拳。豎二中指。屈上節如劍形。并立二大指。屈二頭指。捻二大指上節即是。以印加持五處。真言曰

曩莫三漫多沒馱(引)喃部嚕唵(三合)

由結此印及誦真言故。一切惡鬼皆不敢近此咒師。所護自身。所護他人。所呼鬼神。所遣鬼神。所求事業。并用此咒。若持誦咒無有神驗。為誦此咒一百八遍。即得成就所得境界。若無效驗其神即消滅

次結佛眼明妃。印以二手合掌。屈二頭指。各拄中指背。并屈二大母指入掌。以印真言加持五處。真言曰

曩莫三滿多沒馱喃唵嚕嚕薩普(二合)嚕入嚩(二合)羅底瑟姹(二合)悉馱盧者寧薩嚩[口*賴]他(二合)娑達尼娑嚩(二合引)賀(引)

由結此佛眼印及誦真言故。令秘密主觸類申而長之。遍于一切法中。以故名為若知三密也。即引佛為證。何以故。世尊即一切諸真言三昧耶。所謂住于自種性故。譬如轉輪圣王。若住于自種性中。遵修上代轉輪治世之法無所增減。則四域之內自然恭順其命。世尊亦爾。以常安住如來種姓之中無所違越故。一切諸真言王。無不法而行之。以為性平等戒。而不敢犯。復次如剎利婆羅門四姓。若住于自種姓中奉其法。則為世人稱舉。事有成功。今此本漫荼羅亦爾。平等無動是金剛地。性無生性。寂靜圓滿是大悲水性離言說性。鋒銳照明是慧火性離塵垢性。卷舒成壞是自性風性離因緣性。無相之像是不可行空大空本性。如是本性。三世諸佛為不能作之。何況諸為障者能蔽之。是故真言門修菩薩行諸菩薩。亦當紹如來種性故。效諸尊住本漫荼羅位作諸事業也。若欲作寂災事業。即當自作本尊身而住圓漫荼羅。若作增益事業。即住方漫荼羅。若作降伏等事業。即住三角漫荼羅。欲作攝召事業。即住半月漫荼羅。若欲出生種種莊嚴。即住雜色漫荼羅。能令行者成驗即同本尊。一切為障者無能映奪也

次觀漫荼羅。八葉蓮華臺上。觀置種種莊嚴漫荼羅。漫荼羅之上可觀三部海會。作是觀已。即作金剛合掌頌曰

　以我功德力　　如來加持力
　及以法界力　　普供養諸尊
　愿生安樂國　　普供養而住　

次結大輪壇印。左手覆之。橫于胸前。右手仰之。累置于左手上。八輪各相叉。即是。真言曰

唵嚩折啰(二合)斫羯啰吽惹吽鑁斛

結此印及誦真言。置心前誦真言三遍。即面向下按地。次印曼荼羅。次印上方。次印額。次印喉。但置口。時一度唼印。而如入口之勢。而散之

次觀界道。先結五股印。二羽合掌二水二風。各外相叉。二地二空。各直豎勿相著。二中指直豎如針。是其印相也。以印當心當觀曼荼羅。內院有五色界道。而周匝莊嚴。作此觀已當觀啰字白色。即誦羅字一遍。以印自東北角。右繞一匝。次誦囕字赤色。一誦一匝如前。次觀迦字黃色。一誦一匝如上。次觀么字青色。一誦一匝如上。次觀訶字黑色。一誦一匝如上。即誦五字真言曰

曩莫三滿多沒馱喃啰囕迦么訶

次結召請印。二羽內縛。舒右頭指微屈如鉤。誦真言七遍。真言曰

曩莫三滿多沒馱喃鑁

次獻閼伽。二手作合掌。二風二空端相拄。余輪散開微屈。真言曰

曩莫三曼多沒馱喃誐誐曩三么(引)三么娑嚩(二合引)賀(引)

次結花座印。如前閼伽契。即誦真言三遍。真言曰

曩莫三曼多沒馱喃阿(引)

由結此印及誦真言故。獲得十地滿足

次結涂香印。右手五輪直豎。以掌向外。以左手握右腕。誦真言三遍。真言曰

曩莫三滿多沒馱喃蕩疑

由結此印及誦真言故。獲得如來五分無漏法身具足

次結花印。二羽八輪內縛。開掌仰上。以二頭指。側相拄。誦真言三遍。真言曰

曩莫三漫多沒喃儞儞

由結此印及誦真言故。獲得如來無礙智具足

次結燒香印。二羽仰掌。舒立地水火。令背相附。二風端相拄。以二空各附風指傍。誦真言三遍。真言曰

曩莫三曼多沒馱喃誐弭

由結此印及誦真言故。速獲如來三十二相八十種好身

次結飲食印。二羽舒掌。右掌仰覆左掌上。誦真言三遍。真言曰

曩莫三曼多沒馱喃補而曳(二合)

由結此印及誦真言故。獲得法喜禪悅食

次結燈明印。左手作拳置腰。右手亦作拳。舒中指直豎。誦真言三遍。真言曰

曩莫三曼多沒馱喃仡哩(二合)

由結此印及誦真言故。速獲得如來清凈五眼

次作金剛合掌誦贊。普賢行愿嘆揚于本尊。及結前佛眼印。誦明而加持五處

次結加持念珠印。二羽月中入珠。加持七遍。真言曰

唵尾盧舍那么攞娑嚩(二合引)賀(引)

次以右手握念珠。置左掌中。即置入合掌中。誦千轉真言。加持七遍。真言曰

唵嚩日啰(二合)獄呬耶(二合)惹(引)跛三摩曳(引)吽

修行者入三摩地觀。閉目運心。專注一緣觀于本尊。不遠不近。懸念至誠誦本明。不急不緩不高不下。真言字句。令一一分明。若三時若四時。若百八遍若千八十為限。遍數畢。作供養法。然后本尊諸尊奉送于本宮。是則最上深密之法。忘勿傳授。真言曰

曩莫三曼多沒馱喃穆婆嚩(二合引)賀(引)　已上是金剛手所說。已下是世尊印可言

如是秘密主如汝所說。又秘密主。若說諸圣尊曼荼羅位諸尊形相。當知亦爾。是則先佛所說。后有佛又推廣其義。如往所說。諸尊若云黃色者。此是金剛色身。當在因陀羅方輪中。若白色者。是性凈慈悲色。當在圓壇中。若赤色者。此是威猛除障色。當在三角中。若黑色者。此是劫災大風色。當在半月中。若青色者。此是虛空不壞不可降伏色。當是忿怒持明王等。或在三角或在半月中。如色又曼荼羅者。當知形相亦爾。若黃色者。當作勝進法喜之容。若白色者。當作慈悲寂定之容。若赤色者。當作威猛精進之容。若黑色。當作大力奮迅之容。若青色者。當作不可沮壞之容。若黃白色者。是兼增益威猛之容。如是以類推之。乃至種種間雜者。只當隨事甄明知其性分。乃至十方三世諸佛。一切秘密藏中設不說者。亦當通用此意以起相應事業。故引先佛為證明。法爾通用同。非我出興于世獨作如是說也。修瑜伽者宜知意行道。若念誦畢。則護身出堂。印佛印塔兼明本尊瑜伽。然后隨意經行

大毗盧遮那佛眼修行儀軌