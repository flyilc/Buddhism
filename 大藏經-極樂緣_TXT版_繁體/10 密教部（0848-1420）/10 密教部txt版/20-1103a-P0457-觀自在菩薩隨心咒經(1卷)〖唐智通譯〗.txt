　　No. 1103

觀自在菩薩隨心咒經(亦名多唎心經)

　　　　大唐總持寺沙門釋智通奉　制譯


如是我聞。一時佛在王舍大城耆阇崛山中。與無量大比丘俱。復有無量天龍夜叉揵闥婆阿素羅伽嚕茶緊那羅。各并眷屬。復有無量無數比丘比丘尼優婆塞優婆夷恭敬圍繞。爾時會中有一菩薩。名曰觀世音自在。即從座起頂禮佛足。偏袒右肩右膝著地。合掌恭敬而白佛言。世尊我今欲說阿唎多唎心咒根本及印壇法。是咒威力不可思議。安樂世間多所饒益。若有天人受持之者。所有怨對惡障怖畏。皆悉止息。一切外學禁咒。碎散不能為害。隨心所愿一切善業皆得成辦。四足二足諸眾生等。無不恭敬悉皆歸伏。惟愿世尊哀垂聽許。我以大悲憐愍一切諸眾生故。說此根本印咒之法即說慕陀羅尼法

　　隨心印咒第一(亦名身印咒亦名都印咒)

二手中指無名指小指三指。向外相叉。合掌右押左。指頭總摶掌背。并豎二食指相著。大指亦然。各摶食指。大指來去。即說咒曰

那(上)謨喝啰(上)怛那跢啰(二合)夜耶(一)那(上)謨阿[口*梨]耶(一)婆路(輕呼)枳帝攝婆(二合)羅(上)耶(二)菩提薩埵(去)耶(三)摩訶薩埵(去)耶(四)摩訶迦嚧尼迦(去)耶(五)跢侄他(六)唵(七)哆(去)唎哆利(八)都多(去)唎(九)都都多唎(十)咄唎(上)莎(去)訶(十一)

　　奉請咒第二(用身印誦此咒)

哆侄他(一)阿伽(去)車阿伽(去)車(二)婆伽(去)畔(三)阿[口*梨]耶(四)婆路(輕呼)枳帝(五)攝婆(二合)啰(去)耶啰(去)跢那(二合)怛啰(二合)薩帝那(六)莎(去)婆訶(七)

用此咒咒安悉香一七遍燒。請菩薩則來。若欲誦前多唎心咒。先誦此咒七遍然后誦之

　　啟請印咒第三(此一印咒通請一切菩薩)

以右手向前。把左手腕。于頭上以左手四指來去。即說咒曰

唵(一)薩婆菩提薩埵(去)那(二)湮(去)醯(上)湮(去)醯(上三)莎(去)訶(四)

　　華臺印咒第四

準前印。唯改仰兩手掌向上。五指各向上屈少許。咒曰

唵(一)薩婆跛啰(二合)鼻(去)瑟吒(二合二)菩陀(去)那(三)莎(去)訶(四)

　　香華印咒第五

以右手大母指。捻無名指甲上。余三指直展。又以左手掌承右手下。咒曰

唵(一)薩婆跛(去)耶(二)布瑟波(二合)伽耶(三)莎(去)訶(四)

作此法時。感得天龍八部皆來供養

　　香水印咒第六

以兩手中指無名指及少指。各把大母指如拳法。合腕以二頭指相跓。咒曰

唵(一)薩婆烏馱(上)迦(去)耶(二)曷啰阇(三)莎(去)訶(四)此印供養恒沙一切諸佛菩薩

　　護身印咒第七

先合掌。屈二小指甲相背。二大母指附二食指。余三指合頭相跓。掌中開少許。當于頂上頭指來去。咒曰

跢侄他(一)阿[口*梨](二)多[口*梨](去三)都多(去)[口*梨](四)都[口*梨](五)醯(上)囒拏(上)夜(弋可反六)揭啰(上)鞞(七)曷啰(上)叉(楚我反)曷啰(上)叉么阇(二合白稱已名)薩婆突薩[目*皮]溪弊治(二合九)菩薩跛達啰(上二合)鞞弊治(二合十)莎(去)訶(十一)

作此印誦咒漏十萬遍。一切諸魔外道等輩。人非人等無敢害者。用此護身。又作此印誦前身咒。于舍利塔前。至心發露懺悔眾罪。能滅四重五逆等罪

　　心印咒第八

準前護身印。唯改以二頭指捻二大指甲頭相跓。當于心上。咒曰

唵(一)薩婆嘻[口*梨](二合)陀(去)耶(二)菩陀(去)耶(三)莎(去)訶(四)

作此印已誦心咒時。悉能除滅三業眾罪

　　口印咒第九

準前心印。唯改以二大指。屈向二掌中。并二小指節上。咒曰

唵(一)毗婆(重呼上)施伽(去)耶(二)莎(去)訶(三)

作此印已。誦口咒時能除口業一切罪障

　　大懺悔印咒第十

先以右手大母指。捻中指甲上。余三指直舒。左手亦爾。以右手大母指。押左手大母指甲上。正當心前。咒曰

唵(一)薩婆菩陀(二)菩提薩埵耶(三)莎(去)訶(四)

誦咒懺悔。能除一切業障等罪

　　召喚一切大力鬼神天龍八部印咒第十一

以右手捻左手背上。四指向下相叉。以左手四指來去。咒曰

唵(一)俱嚕陀(二)薩婆提婆(去)那(三)莎(去)訶(四)

　　大結界辟毗那夜迦印咒第十二

先以右手無名指。叉入左手無名指背上。左手大母指。鉤取右手小指。在右手掌中。以左手食指及中指無名指。鉤取右手中指。并押右手無名指甲上。以右手頭指。與左手小指頭相跓。右手大母指。押左手頭指中指背上綟左腕。咒曰

唵(一)薩婆藥叉(二)啰叉沙那(三)槃陀槃陀(四)莎(去)訶(五)

作此印咒時。一切鬼神自然歸伏

　　隨心印第十三

準前結界印。唯改以右手頭指。與左手小指相去開一寸許。此名隨心印作此印已誦隨心身咒。所愿皆得

　　為度魔王波旬入道丐慕印第十四

先以右手中指無名指。相著屈在掌中。直豎余三指。散舒手掌向胸前。左手亦然。以掌向外托。作此印時。魔王波旬領諸徒眾。慕入佛道頂禮而退。誦身咒

　　降伏外道六師印第十五

準前印上。唯改各以大母指。捻無名指及中指甲上。作此印時。外道六師悉皆歸伏。誦身咒

　　救見六道眾生令離苦解脫印咒第十六

以兩手大指二頭指相捻。二中指并頭相跓。二無名指各押二小指甲上。中間使開。當額上著。咒曰

唵(一)薩婆者芻陀(去)羅(二)伽啰(去)耶(三)莎(去)訶(四)

通師本誦身咒

　　施甘露印第十七

以左手頭指。與大母指相捻。余三指直豎向外托。又以右手垂臂向下。直舒五指向下垂。作此施甘露法。六道眾生悉皆飽滿離苦解脫。誦身咒

　　防難印咒第十八

以右手大母指。叉右肋指頭向后。余四指把拳。左手亦爾。向前努臂。咒曰

唵(一)薩婆圖瑟吒(去二合)那(二)嗔(上)馱嗔(上)馱(三)莎(去)訶(四)

作此印咒法時。為伏一切天魔難降伏者。悉皆歸伏無敢當者

　　自在印咒第十九

以兩手四指反相叉。又以二頭指相跓。二大母指相去向上直豎。咒曰

唵(一)薩婆菩陀哆啰(去)耶(二)摩羅耶(三)莎(去)訶(四)

　　三昧印第二十

正坐加趺。以左手掌承右手背相押。當心前誦身咒。即入滅盡定

　　喚閻羅王印咒第二十一

以二小指反相鉤右押左。屈二中指二無名指。各押二大母指甲上。豎二頭指相去五寸許。頭指來去。咒曰

唵(一)薩婆焰摩啰阇(二)第毗耶(二合三)莎(去)訶(四)

若人欲知地獄罪人數量多少問其姓名。王自將領諸師官從。自來具報行者

　　喚召四天王印咒第二十二

以兩手四指反內相叉。二大母指屈入掌中令藏指頭。指頭來去。咒曰

唵(一)薩婆第婆(二)羯啰(二合)訶(去)那(三)莎(去)訶(四)

作此印咒去時。四天大王一時俱來。行者各問四天下事。悉皆報知之

　　持戒印咒第二十三

胡跪右膝著地。舉頭向上。合掌當心。又以二頭指。押中指背上第一節上。二大指各附二頭指側。咒曰

唵(一)薩婆波羅(二合)提慕叉(二)嘻[口*梨](二合)陀(去)耶(三)莎(去)訶

作此印誦此咒時。無量諸類眾生得清凈戒

　　隱身隨形入六道印咒第二十四

以右手大母指。押無名指中指甲上。頭指及小指直豎。左手亦爾。以右手大母指。從左手下下向上。入左掌中。鉤取左手中指無名指。右押左。咒曰

唵(一)俱[口*梨]耶武(二)薩婆迦[口*梨]耶(三)莎(去)訶

作此印法時。隨意隱沒游行自在。一切如愿

　　喚召五通等仙人印咒第二十五

以兩手中指無名指小指。各把拳兩手相合。二大母指各附中指側。頭指來去。咒曰

唵(一)薩婆訖唎(二合)知耶(二合二)羯摩婆羅(去)那(三)瞿跢曳(四)莎(去)訶(五)

作此印法時。一切仙人呼喚并至。問其仙法一一具陳

　　灌頂清凈印咒第二十六

準前五通印。上唯改以頭指。各押大指頭指頭相跓。又以二中指直豎頭相跓。向頂上著。咒曰

唵(一)提健婆(二)慕跢啰(二合)僧建(三)莎(去)訶(四)

行者若作三曼茶羅大道場已。用此法印誦咒灌頂。無邊眾生皆得清凈

　　水難印咒第二十七

先以兩手中指無名指。相叉右押左。二頭指及二小指直豎頭相跓。二大母指屈入掌中。咒曰

唵(一)烏馱(上)伽(二)薩婆弟婆(三)烏馱伽(四上)莎(去)訶(五)

作此印法水不能漂。一切水天悉皆歸伏

　　火難印第二十八

準前水難印。上唯改二頭指二小指。各相去一寸許。用水難咒

作此印法者火不能燒。一切火天悉皆歸伏

　　風難印第二十九

先以右手中指無名指。相叉入左手無名指背上。二頭指及二小指隨入。押左手無名指及中指心上。右手頭指及小指。押右手中指無名指背上。出二大母指相去直豎。反掌向外。用水難咒

作此印時。一切風難不能為害。風雨神王悉皆歸伏

　　天難印第三十

先以右手大母指頭指。捻左手頭指第二節。又以左手頭指大母指。捻右手大母指第一節。余三指豎頭相跓。各相去一寸許。咒用身咒

作此印時。得見三十三天上事。一切天神悉皆歸伏

　　地難印咒第三十一

準前天難印。唯改二無名指。平屈頭相跓。咒曰

唵(一)伽吒旁(二合)伽(二)賀悉跢(二合)曳(三)莎(去)訶(四)

作此印法時。一切地神悉皆歸伏

　　賊難印咒第三十二

以右手頭指中指無名指及小指。反鉤左手四指。二大母指各散直豎。咒曰

唵(一)薩婆圖瑟吒(二合二)跛啰(二合)圖瑟吒(二合)那(三)嗔陀(去)耶(四)莎訶(五)

作此印時。一切賊難皆悉自縛不能為害

　　王難印咒第三十三

準前賊難印。上唯改右手大母指。鉤取左手大母指。即說咒曰

唵(一)薩婆曷啰阇(二)圖瑟吒(二合)那(三)莎(去)訶(四)

作此印法時。一切王難苦具刀杖等不能為害

　　施無畏印咒第三十四(一名除怖畏印咒)

起立以左臂直舒向下。五指亦舒向下。掌背向后。右手亦爾。以掌向前。如施甘露右手印法。咒曰

跢侄他(一)阿(上)[口*梨](二)跢[口*梨](三)都跢[口*梨](四)都[口*梨](五)醯蘭拏夜伽啰(上)鞞(二合六)啰(上)叉啰(上)叉么阇(二合七自稱名)薩婆突契比冶(二合八)薩婆跢達羅(上二合)鞞比冶(二合九)莎(去)訶(十)

誦咒滿十萬遍。作此印時一切眾生有恐怖者皆得無畏(古本闕咒今本中有咒)

　　防毒難印咒第三十五

以兩手四指反相叉。二大母指頭相跓。反掌向外。咒曰

唵(一)跛啰(二合)伽舍(去)夜延(二)槃陀槃陀(三)莎(去)訶(四)

若入山谷作此印咒時。一切毒蛇虎狼師子。諸毒禽獸不能傷害。一切諸毒亦不能害

　　求聰明印咒第三十六

以兩手大母指。各捻二無名指甲上。二小指并直豎相搏。以二中指側頭相跓。屈二頭指各附二中指側第二文上。指頭相去一寸許。作此印法正當心前誦身咒。若有鈍根者。為作此印供養求愿則得如意。鈍者七日為之。昔頗梨國有一長者。家雖大富為性鈍根。師為七日依法求愿。則得聰明日誦千偈。自余證驗更不具說

　　破地獄印第三十七

以兩手二中指無名指。各屈在掌中相背。二大母指頭指小指。各相去半寸許誦身咒。作此印時。地獄門開受苦眾生一時解脫。焰摩羅王心生歡喜。觀世音菩薩大慈大悲憐愍眾生故說此法

　　求生凈土印第三十八

合掌當心。以二大母指并跓心上(誦身咒)作此印法一心誦咒。隨欲樂生何佛國土隨意往生

　　救一切病苦眾生印第三十九

以二頭指。與二中指相鉤右押左。二大母指各屈在掌中。以二無名指及二小指。押二大母指頭。手掌向內(誦身咒)凡一切病苦處。為其病者作此印法。無量眾生所有病苦悉皆除差

　　取地中伏藏印第四十

以兩手四指。各反相叉在掌中。并二大母指并向下跓。地知有寶處。作此印已。誦身咒一百八遍。其七寶神一時俱至隨所問答

　　求見觀世音菩薩印第四十一

以二無名指及小指。各反相叉右押左。二中指并直豎頭相跓。二頭指各屈第二節及第三節。兩甲相背。二大母指押二頭指節上。誦身咒

作此印已。至心誦身咒專心正念

爾時觀世音菩薩克當現身。行者見已懺悔眾罪

　　求見佛印咒第四十二

準前印上。唯改以左手中指。屈入右手無名指及頭指岐間。右中指押左中指背上。咒曰

跢侄他(一)伊(上)[口*梨](二)哆[口*梨](三)莎(去)訶(四)

通師本。若作此印誦此咒。滿足十萬遍時。十方諸佛來為行者摩頂授記。通師云。通為病經三日乃至七日。志求作印法。親蒙摩頂授記。后一切法皆得成就。作此印時每有異香煙至

　　隨心成就滿足六波羅蜜印咒第四十三

以兩手反。合掌背相著。綟腕向外。以二大母指正當眉。向下垂。即說咒曰

跢侄他(一)薩婆菩陀(去)耶(二)薩婆跛刺(二合)腎若(若也反)波羅弭陀(去)曳(三)唵(四)賀婆賀婆(五)莎訶(六)跢侄他(七)弭哩弭哩多哩(八)莎(去)訶(九)

作此印時。起菩薩心。普觀一切眾生猶如赤子。作此念已。至心誦咒滿十萬遍。由是法力。一切眾生皆悉具足六波羅蜜。所愿滿足。恒河沙等一切世界。諸佛世尊皆悉歡喜

　　隨心具足一切功德印第四十四

以左手大母指屈入掌中。余四指把拳。在右腋下著。右手亦然。又向左腋下著。右押左誦身咒。作此印已誦身咒時。一切無量無邊眾生。皆悉具足一切功德

　　隨心神足印第四十五

先以左手中指無名指屈在掌中。又以大母指。押無名指中指甲上。頭指小指直申展之。即誦身咒。作此印已。用摩兩足日馳千里。作此印時地神每將七寶華臺承行者足。凡夫肉眼不見。但生大慈悲救護之心。莫為自求名聞利養。必定感得萬神扶助

　　隨心祈愿印第四十六(通師用印)

通法師用。并二手掌側相搏。以二小指直豎向上。頭指中指無名指并展相搏。二無名指側相著。展二大母指來去。誦身咒。作此印時。當起四肘水壇。求一切愿悉皆滿足

　　祈一切愿印第四十七(共前印同)

左手大指屈而向掌。又屈頭指須離大指頭四五分許。中指已下三指總申相搏。以印橫側著于心上。指頭向右。誦身咒

此一法印欲求愿時。先作縱廣四肘水壇。懸諸幡蓋種種莊嚴。于其壇中著隨心像。當其像前列著四碗。其四碗中各盛一味。謂石蜜沙糖乳蜜。如是等物須各盛供養。散種種花燒沉水香供養像已。對像至心發露懺悔。隨其所愿仰祈請竟。像前作印。以袈裟覆以凈巾覆其印。作法已。至心誦咒滿八百遍更莫余緣。誦此咒竟。隨心所愿悉得稱意。隨事大小。一日乃至七日。日三時晨朝日中黃昏。依前法作印。必果所愿除不至心

　　隨心解一切神鬼金剛等法印第四十八

兩手合掌。掌背相著。當心嗔怒。至心誦前身咒二七遍已。急翻兩手正合掌已。又誦七遍。誦七遍已。即以兩手急開之。作此印時。能破一切作法之人所作之法。皆悉不成。此印即是觀世音菩薩成道降魔印法。同心善知識等請不流傳。非其人若妄流傳殃及其身。又云未經入三曼茶羅大法壇者慎勿令見

　　觀世音菩薩隨心母陀羅尼印第四十九

二手合掌。十指皆豎。掌內少令空兩腕相著。正當心此印。空心合掌運心。以十方世界中所有一切香華供具。盡用回向供養觀世音菩薩等。觀世音菩薩心無異。自然遍滿廣大供養

　　總攝印咒第五十

兩手腕仰相叉。右手大母指押左手大母指。兩手八指急怒把拳。咒曰

唵(一)薩婆那庾多(二)慕陀啰(二合)耶(三)盤陀盤陀(四)莎(去)訶(五)

此總攝印咒。能總攝一切印咒等。若受持此咒者。盡一形不得食五辛酒肉葫荽蕓薹。勿淫。清凈梵行常念觀世音菩薩名號。齋戒一心者。誦此咒滿十萬遍已。滅八萬億劫生死重罪。若滿二十萬遍。命終生無量壽國。面見觀世音菩薩得四果位。乃至三十萬遍已上。功德不可思議不可度量。后身成菩薩道漸進成佛

若每且欲起時。以凈水洗手漱口誦咒。咒衣三遍訖著。所行往處坐臥處。不遇禍對。惡神見即遠離。惡人百步不敢興害

若欲食時。咒一切食食者。四百四病并得除差。力生十倍亦辟鬼神。若先被九十五種魔并鬼神等入身內者。或攝人心神不令念佛誦經。令人樂說空。令人貢高自大自贊毀他。論義覓勝欲得利養。欲得作人師法主。輕慢經像。貪嗔愚癡多睡多眠或喜或嗔。咒食咒水飲水。入其腹內。諸魔鬼神等并皆走出。心還清凈除差

若欲遠行。凈洗浴身著凈衣服誦咒一遍護自身。二遍護同伴。三遍曼茶羅法界四方皆結。五遍二足四足皆來歸敬。六遍堪入尸陀林中惡羅剎鬼中無畏。七遍一切眾生見者皆歡喜。若身中毒沉重不能動者。令童女搓綖作繩。誦咒咒繩。一遍作一結至七結。以系手臂及沉重上。即得身輕豐足氣力

若中藥欲死。咒水散灑其身頭面立即得差

又法咒石子四枚。置住處四方結界亦辟一切。欲去即收持行

又法咒四方草。各結草為界亦辟一切。欲去解結

若行處被人陵者。咒白縷索。咒一遍一結乃至二十一結。其人則惛迷不能前進。離此惡人乃至惡賊。遠行。咒一遍解去一結。解二十一結訖。其人還復如本。若不能解得罪。若無白縷。衣帶草等并得

若有惡人。謗法惡心惡口惡性惡行。取其頭發咒擲火中燒。其人被一切人惡眼視之。不解即傷命若。遭惡瘡。咒凈土和水涂之即差。腫亦準此

又法用白汁木然火。取粳米胡麻二種。和搗取少許。咒之一遍一擲。火中燒之滿一千八遍。一日三時作之。自身增加色力

又法日未出時及日沒后。以左手撮取粳米細糠咒之。一遍一擲火中燒之。一一稱其姓名。如是七夜為之。滿一千八遍。隨心所念男女皆嘆喜愛樂

又法取白芥子一枚。咒一遍一擲火中燒之。如是滿一千八遍。則喝啰阇波弭歡喜敬信。諸余妃主亦同準此。一切所求善事皆吉。唯不得生染著心。若起染著心作法不成

又法取君杜嚕香(熏陸香是)咒三遍擲一火中燒之。平旦午時向暮一日三時。如是滿七日歸得種種財寶

又法咒香華三遍擲火中燒之一日三度。如是滿七日即得衣裳

又法白月八日持齋在清凈地。咒粳米飯一撮。咒一遍一擲火中燒之。如是滿一千八遍。則家內五谷常豐無乏

又法咒昌蒲根一百八遍口含之。則一切言論處。及官府申理處。若斗諍處皆悉勝他

又召法取安息香和酥為丸。丸別咒一遍一擲火中燒之。如是滿一千八遍。則一切摩訶提婆大鬼王。并所管一切神鬼無不歸伏

又法用前樹王木柴燒之。馺馺咒雄黃。擲著火中燒之。其火變作金色亦如藥色。如是七日大得金用

又云只此藥成金也。仍取赤色乳牛犢子赤色者。令童女子構乳。作酪作生酥。投藥上安火中冷即段取。此名秘法不可妄傳。買此藥時一問即取

又云不得還價上下。若依常法高下諍價作法不成

又法咒昌蒲根一千八遍。常系臂上行。則一切惡鬼不能侵損

又法咒昌蒲根一千八遍。持與貴人便得財物

又法欲得求財。取安悉香小顆。咒一遍一擲火中燒之。如是滿一千八遍七日為之

又法疫氣流行時。城邑四遠皆病者。隨得一處作壇場。四畔各量一箭地。于夜中作。白日三度散食。夜亦用。白汁柴然火。咒牛乳一遍一擲火中燒之。如是滿一千八遍。到疫病者邊悉除皆差。若能運心周普使一國界地蒙恩

又法早起隨心稱力辦供養已。但佛像前至心誦咒滿十萬遍已去。不假更作余法。一切所求但至心誦咒無不稱遂。一切外法所有禁咒。以此咒咒之皆破不成矣

又作咒法。有種種障難事起。不及時作取紫橿木。作小木丁子。取阿叉利草子作油。此土大有。須問胡僧涂一枚丁。咒一遍擲著火中燒之。滿一千八遍。經三日作之。則毗那夜迦作障難鬼皆遠散去

又法蛇脫皮和灰燒。亦得怨家遠去

又法咒人頭發火中燒之。則令怨家男不能男。亦令女不能女。又令眾人惡眼視之

又法若婦人難產。取凈油咒三遍。涂產門兒則易生

又法欲得大自在天左右順已者。取白膠香一片。咒一遍一擲火中燒。至一千八遍所索不違

又法受八戒齋。一日一夜著凈衣裳。涂地作壇場以箭量之使方。如前設食。取大麥生苗。滿一千八莖咒一千八遍。初生二三葉者是。初生細柳枝。作人形像從頭截之。乃至于足滿一百八段行誦。勿斷一分。更七遍咒之。即擲火中。乃至一百八段。即以左手舒著煙上熏之。擲著火內盡。以所熏手把拳。隨意所選。好家欲來順已者。隨所好人。即以己眼觀看彼面。已取。解放已拳。便即隨順所索不違

又法道場如前清凈澡洗。還取樹枝白汁出者為柴。咒之然火。一日三時。以熏陸香擲火中。乃至一千八遍。即得金錢一文。一一時咒一千八遍。乃至七日隨意用之

又法道場如前至河岸邊。作清凈香花。一咒一擲水中。乃至一千八遍。作已。即稱意得少多衣服

又法道場作法如前。取茴香子天門冬根白昌蒲白芥子大麥等分。和一處置一凈器中。日三時一一時間咒二十一遍。經七七日已后。所有上人皆得隨順自己

又法欲得谷米無盡者。取稻谷一撮白汁木火中燒之。咒至一千八遍即得

又法若為他作功德。隨意一切皆須請一切諸佛為護。須得凈口誦此咒。咒曰

南無婆帝吒(一)那利帝吒(二)莎訶(三)

誦亦三七遍。凡欲誦咒作法者。當用白月八日十四日十五日作之。一切皆悉成就。行此咒法。食大麥乳糜。或以水和大麥糗。或純果或單乞食或不食。如是七種。唯得食一種不得雜食。一日三時洗浴著白凈衣不淫咒法。如是咒一遍護己身。二遍護他身。三遍作界場。四遍隨自自想為界場怨惡不入。五遍二足四足悉被咒撲。六遍得入尸陀林。七遍眾生愛已不起惡念

又法取青綖。咒一遍一結如是七結。系臍下繞腰[打-丁+親]身。除痔病下痢病。系項除一切病。人得毒藥咒之亦差

若死咒水散灑之即起。若被他擔。取水一抄咒七遍自服。咒被所擔死人即起。若不起者咒十四遍即起。乃至德叉迦龍王毒所害者立差。又取昌蒲咒七遍。系著臂肘。在處即得勝

若婦人乳堅腫者。咒埿七遍涂之即差。咒綖七遍系著臂上。他合毒藥與已不能為害。一切見不打。若他被毒亦能去。此多羅咒一切眾生皆恭敬之。于凈室中安置觀世音像。懸以華鬘幡蓋燒沉水香。一日一夜行道。誦咒七千遍勿令心亂。若欲滅罪。于像前胡跪靜念。以香華供養誦咒千遍。滅萬劫生死重罪。誦咒咒一切病人即差

若欲聞持不忘。取昌蒲去皮克記節。先手把。誦咒四十遍訖。置觀世音像腳間。行道一匝一遍咒三十遍。即咬取一節訖。即出戶不用多語。如是每日一度。如上經四十日。乃至節盡即得聞持。慎之不得見喪孝哭泣。若見即失

若欲見觀世音菩薩者。于凈室中。用黃土作壇。壇上安一盞燈。其燈用蘇然。又取銀盞于中著石蜜。及凈水上以紅華蓋之。沐浴清凈牢持齋戒。于室中誦一千遍。觀世音菩薩即來。必見異相光明。隨何等愿皆悉與之

又法咒馬鞭及杖。三畫地地上水流

君杜嚕香(熏陸香是)

陀羅尼攝(十一)捉將來縛(五)勒(六)力(六)莎訶

此咒隨心用攝鬼。此一印通于師三藏玄奘法師邊親受。三藏知此印闕故授與智通師中天竺國長年跋吒那羅延。與罽賓國沙門喝啰那僧伽。同三曼茶羅會受持此法。后因敕召入京。遂有大總持寺僧智通。聞解翻譯。與數十大德求及此印法。遂流傳翻譯。通依作壇經七七日。如法受持愿皆滿足。威力既異于常。亦不敢流傳于世。亦有數百誦咒師僧。于通邊求及此法畢竟不行。縱得者印法不過三。通作此法。觀世音菩薩親自現身。自外不能具述

謹依梵本翻出。總有四十七件。后同行者。請依法遵崇。咒文雖少功德彌多廣說窮劫不盡

觀自在菩薩隨心咒經