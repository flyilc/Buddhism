　　No. 1409

佛說圣最勝陀羅尼經

　　　　西天譯經三藏朝散大夫試鴻臚卿傳法大師臣施護奉　詔譯


如是我聞。一時佛在波啰缽多國星左大城虞彌曩精舍。過是夏已至九月二十日。有一苾芻名嚩野佉曩。時彼苾芻出星左大城。往支那城相去四由旬。于其路中見一大人。身長三丈面長四尺。知是文殊師利菩薩即時禮足長跪合掌白菩薩言。云何現身而來至此。必有因緣。菩薩答言如是如是。苾芻此閻浮提內諸眾生等。當有病苦。阿修羅迦樓羅等住須彌山王一面。與諸天人互相交戰。是故虛空中日月無光星辰不現。天人敗已修羅獲勝。時諸鬼神因斯得便。化女人形惱亂眾生生諸疾病。或頭痛腹痛眼耳鼻痛。或生癰癤瘰疬痔漏疥癩瘡癬。或復瘧病。其瘧發時或隔一日二日三日四日。乃至風癀痰癊一切惡病。又閻浮提內降大風雨。或寒或熱或澇或旱。五谷不豐人民饑儉悉皆中夭。復現虎狼師子藐拏等獸。侵損有情奪人精氣。如是眾難競來逼惱

爾時大人說是事已告苾芻言。我有圣最勝陀羅尼。增長善根能除諸惡。若復有人發清凈心。以香華等供養三寶及諸賢圣。于七晝夜潔凈齋戒誦此陀羅尼是諸眾難即得消除。陀羅尼曰

曩謨婆誐嚩睹尾摩攞沒地儼鼻啰誐。哩[口*爾](二合)多啰(引)惹寫怛他誐多寫怛儞也(二合)他尾摩羅誐哩[口*爾](二合)帝尾摩羅踰儞始(引)阿攞誐帝阿羅誐帝娑嚩(二合引)賀曩摩娑哩嚩(二合)儞嚩啰拏尾瑟劍(二合)毗曩薩怛(二合)他(引)誐多寫怛儞也(二合)他(引)呬摩呬摩賀(引)摩呬娑嚩(二合引)賀(引)曩謨虞拏迦啰寫怛他(引)誐多寫怛儞也(二合)他(引)誐誐曩(引)迦哩誐誐曩三婆吠誐誐曩枳哩底(二合)帝(引)娑嚩(二合引)賀(引)曩謨三滿多巘度多摩寫怛他(引)誐多寫怛儞也(二合)他(引)三摩曳(引)娑嚩(二合引)賀(引)曩謨阿波啰(引)[口*爾]多誐(引)彌曩娑怛(二合)他(引)誐多寫怛儞也(二合)他(引)阿摩(引)摩呬(引)娑嚩(二合引)賀(引)曩謨摩曩娑擔(二合)婆寫怛他(引)誐多寫怛儞也(二合)他(引)摩曩尾戍弟缽訥彌(二合)濕嚩(二合)哩缽訥摩(二合)三婆吠緊迦哩呬旦迦哩曳(引)娑嚩(二合引)賀(引)曩謨薩哩嚩(二合)沒馱冒地薩怛嚩(二合引)喃(引)曩謨阿哩也(二合)曼祖室哩(二合)野怛儞也(二合)他(引)惹曳(引)惹曳(引)羅么地(二合)呬(引)摩呬(引)摩賀(引)摩呬(引)娑嚩(二合引)賀(引)曩謨阿哩也(二合引)嚩路枳帝(引)濕嚩(二合)啰寫冒地薩怛嚩(二合)寫怛儞也(二合)他(引)誐誐曩(引)茶曳(二合)誐誐曩三婆吠(引)誐誐曩摩特曳(二合)誐誐曩尾訖蘭(二合)帝(引)曀賀曳(二合)呬娑嚩(二合)賀(引)曩謨阿哩也(二合)三滿多跋捺啰(二合)寫怛他(引)誐多寫怛儞也(二合)他(引)呬跋捺哩(二合)摩賀(引)跋捺哩(二合)阿蜜哩(二合)多跋捺哩(二合)尾誐多啰惹細摩賀(引)尾誐多啰惹細娑嚩(二合引)賀(引)曩莫(入)阿哩也(二合)尾摩羅枳哩底(二合)怛寫怛他(引)誐多寫阿儞枳哩底(二合)多薩哩嚩(二合)[口*爾]儞(去)毗嚩日羅(二合)三婆吠嚩日羅(二合)鼻捺迦哩娑嚩(二合引)賀(引)曩莫薩哩嚩(二合)沒馱冒地薩怛嚩(二合引)喃(引)怛儞也(二合)他(引)契多迦啰鼻入嚩(二合)羅儞曳娑嚩(二合引)賀(引)惹敢(切)婆儞娑擔(二合)婆儞謨賀儞奔拏哩迦(引)野娑嚩(二合引)賀(引)謨賀難帝難婆儞曳(引)娑嚩(二合引)賀(引)努啰尾努哩曳迦(引)羅尾訖哩(二合)帝娑嚩(二合引)賀散(引)帝(引)娑尾(二合)儞哩嚩(二合)波儞曳(引)娑嚩(二合引)賀(引)努啰尾努哩曳娑嚩(二合引)賀(引)覽摩祖拏(引)野娑嚩(二合引)賀(引)路枳迦路俱多啰(引)野娑嚩(二合引)賀(引)阿倪也(二合)曩尾輪達儞曳(引)娑嚩(二合引)賀(引)馱(引)睹迦哩曳(引)娑嚩(二合引)賀(引)彌(引)伽娑普(二合)吒曩(引)野娑嚩(二合引)賀(引)沒啰(二合)憾弭(二合)誐啰(二合)賀(引)野娑嚩(二合引)賀(引)薩哩嚩(二合)迦哩摩(二合)毗始訖多(二合引)野娑嚩(二合引)賀(引)薩哩嚩(二合)沒馱毗僧娑訖哩(三合)多(引)野娑嚩(二合引)賀(引)曀迦室凌(二合)誐(引)野娑嚩(二合引)賀部多(引)野娑嚩(二合引)賀(引)阿部多(引)野娑嚩(二合引)賀(引)薩哩嚩(二合引)訥契波舍摩(引)野娑嚩(二合引)賀(引)

爾時文殊師利菩薩。說此圣最勝陀羅尼已告苾芻言。汝等依此正法儀則。每日志誠發清凈心。供七比丘供養三寶及諸賢圣。于初夜分作護摩然火。能除災患速得消散。若有善男子善女人。于此正法受持讀誦廣為人說。一切諸病皆得除愈

復次文殊師利菩薩告苾芻言。汝今諦聽。此圣最勝陀羅尼。有大明力廣利眾生。于閻浮提所有國界城邑聚落處處流轉。令諸眾生聽聞受持。若善男子善女人。能于此經讀誦一遍。自身病苦速得除愈。若讀兩遍。妻子男女所有病苦悉得除愈。若讀三遍。一切眷屬所有病苦悉得除愈。若讀四遍。一國人民所有病苦悉得除愈。若讀五遍。王之封境諸小國土一切人民。皆獲安樂無諸疾病

復次文殊師利菩薩言。今此正法利益廣大甚為希有。速為流傳令諸有情獲上功德。若于此經心生輕慢。不為受持讀誦。不為人演說流傳。國界之內一切眾生。如不得聽聞者。彼人獲過如五逆罪。是故苾芻于圣最勝陀羅尼。信敬受持無令忘失。彼須彌山王一面住者。天及阿修羅乾闥婆等。我自調伏使閻浮提眾生獲大安樂。時文殊師利說是法已忽然不現。嚩野佉曩苾芻聞其所說。心大歡喜信受奉行

佛說圣最勝陀羅尼經