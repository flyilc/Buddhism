　　No. 1266

大圣天歡喜雙身毗那夜迦法一卷

　　　　開府儀同三司特進試鴻臚卿肅國公食邑三千戶賜紫贈司空謚大鑒正號大廣智大興善寺三藏沙門不空奉　詔譯


(出陀羅尼集經第十一諸天下卷)

身咒

曩謨尾那翼迦(二合)瀉賀悉底(二合)母佉瀉怛儞野(二合)佗唵娜(去聲下同)翼迦(二合)娜翼迦(二合)尾娜翼迦(二合)尾娜翼迦(二合)怛啰(二合)簸哩(二合)怛啰(二合)翼迦(二合)餉(引)佉賀悉底(二合)餉(引)佉迦只多扇(上)底迦啰(二合)娑嚩(二合引)賀(引)

心咒

唵儗(上)哩虐

心中心咒

唵虐虐吽娑嚩(二合引)賀

若欲作此天法。先須畫像。或用白镴銅木等及花木。若鑄若刻并得。其像形。夫婦二身令相抱立。各長五寸。或七寸皆得。并作象頭人身。造像不得違價。其像成已。當以白月一日。于凈室內。用凈牛糞摩作圓壇。隨意大小。當取一升清細麻油。以凈銅器盛之。用上咒文咒油一百八遍。即暖其油。然后將像放著油中。安置壇內。用凈銅匙銅杓等率油。灌其二像頂身一百八遍。一日之中七遍灌之。平曉四遍日午三遍共成七遍。已后每日更咒舊油以灌其像。如是作法乃至七日。隨心所愿即得稱意。正灌油之時數數發愿。復用酥蜜和糗作團。及蘿卜根并一盞酒。及歡喜團時新花果等。如是日別取新者供養。一切善事隨意成就。一切災禍悉皆銷滅。其所獻食必須自食始得氣力

請召印。以二小指二無名指。相鉤向內。即以二中指豎相叉。又以二頭指。各豎附中指。以二大指亦豎。附近頭指側。大指來去

咒曰

唵簸迦啰(二合)主拏禰(去)嚩哆野(二合)

誦七遍

贊嘆咒

唵誐娜簸(波上下同)底扇(上聲呼)底娑嚩(二合引)悉底摩賀誐娜簸底娑嚩(二合引)賀(引)

送咒

唵簸迦啰(二合)主拏禰(去)嚩哆野(二合)娑嚩(二合引)賀(引)

誦七遍

咒水護身咒

唵吉里吉里跋折啰(二合引)吽泮吒(半音)

若欲作法時。先以上咒咒水七遍。用洗口。并更取水咒七遍。用楊柳散灑身上即為護身。然后入持誦室中作法之所

洗浴咒

唵阿拏婆折唎(二合)婆跛隸拏訶

以上咒咒水七遍當用洗浴

　　調和毗那夜迦法

請一切天作帝殊羅施印。以二小指無名指。相叉于掌內。豎二中指指頭相捻。以二頭指各加中指背第一節下半分。大指

來去咒曰

唵(一)鑠都嚕(二)波羅摩馱儞曳(三)莎訶

誦七遍。但是誦咒人夢中驚怖。見諸畜生惡境界等。當知是毗那夜迦王嗔。夢中覺已即慚愧乞莫嗔。明日自有飲食勞謝。以水摩地作二肘水圓壇。如槃大亦得。即取蒸餅五顆蘿卜根三顆火燒熟。有花著花并燒白膠薰陸等香安于壇中。咒人壇西面向東坐。誦大自在天咒一百八遍已。口云慚愧好去。如是語已。壇中雜物盤盛。出門向西棄卻。西北亦得。口云薩婆藥叉啰阇阿藹舍訶娑缽阇伽車。作是語已棄卻即歸

大自在天咒曰

唵(一)毗跢啰薩尼(二)波啰末唎達尼(三)嗔達尼嗔達尼(四)頻達尼頻達尼(五)莎訶

誦咒一百八遍。即心歡喜非但夢中。但覺有魔事即作前法定好

　　造像法

其像形端立。象頭人身。左牙出右牙折。面少向左。其鼻向外瘺。有六臂。其左上手把刀。次手把果盤。下手把輪。右上手把棒。次手把索。下手把牙。造此像不得違價。足數付之。若鑄若刻若畫并得

右此大圣大秘要法。人間希有。實勿傳之宜誡慎也

大圣天歡喜雙身毗那夜迦法一卷