　　No. 1168A [No. 1167]

佛說大乘八大曼拏羅經

　　　　西天譯經三藏朝散大夫試光祿卿明教大師臣法賢奉　詔譯


如是我聞。一時佛在補陀落迦山圣觀自在菩薩宮中。有無數百千俱胝那由他菩薩恭敬圍繞。爾時會中有一菩薩名寶藏月光。即從座起偏袒右肩。右膝著地合掌向佛。而白佛言世尊如來應供正等覺。今有所問愿佛慈愍斷我疑惑

爾時世尊告寶藏月光菩薩摩訶薩言。汝今問我樂聞之法。是義云何當為汝說。時寶藏月光菩薩摩訶薩。聞佛語已而白佛言。世尊若有善男子善女人。欲作八大曼拏羅。云何受持恭敬供養。佛言善哉善哉。若有善男子善女人。于此八大曼拏羅。依法受持恭敬供養。有大功德出生智慧利益無量。乃至三際眾生。皆得成就無等正智。善男子汝今諦聽。當為汝說此八大曼拏羅。具八大菩薩根本心大明。若常持誦恭敬供養。所有五逆重罪。一切諸惡悉皆除滅。而能成就無上勝義。大明曰

唵(引)摩賀(引)尾啰娑嚩(二合引)賀(引一)

此是佛心大明。安曼拏羅中心。誦此大明獻佛供養

復次圣觀自在菩薩心大明曰

唵(引)紇哩(二合)賀缽捺摩(二合)室哩(二合)曳娑嚩(二合引)賀(引一)

慈氏菩薩心大明曰

昧賀(引)啰尼娑嚩(二合引)賀(引一)

虛空藏菩薩心大明曰

阿誐哩婆(二合引)野娑嚩(二合引)賀(引一)

普賢菩薩心大明曰

莎紇哩(二合)惹野娑嚩(二合引)賀(引一)

金剛手菩薩心大明曰

俱尾啰娑嚩(二合引)賀(引一)

曼殊室哩菩薩心大明曰

室哩(二合引)暗啰伽娑嚩(二合引)賀(引一)

除蓋障菩薩心大明曰

儞娑啰嚩娑嚩(二合引)賀(引一)

地藏菩薩心大明曰

叱賀(引)啰娑嚩(二合引)賀(引一)

如是八大菩薩根本心大明。作如來曼拏羅。若有善男子善女人。于此曼拏羅依法受持。志心持誦根本大明。彼人速得成就阿耨多羅三藐三菩提

佛說大乘八大曼拏羅經