　　No. 1279

摩醯首羅天法要

爾時摩醯首羅天。于天上與諸天女游戲化樂作諸伎樂。忽然于發中化出一天女。容顏端正伎藝第一。諸天之眾無能過者。而說咒曰

曩謨郁爾灑摩毗藥(二合)尸佉地毗也(二合)缽啰(二合)缽底(丁以反)野式伽羅者僧(去)林僧(去)林但儞也(二合)他濕嚩(二合)諾底兼跋啰么諾哩儞吽泮吒(半音)

持誦此咒者。不問凈與不凈。有妻無妻。食五辛酒肉與不食。常誦持者。一切善愿悉得成就。況三業清凈人早成悉地。更有何疑。若有人日沒之時。誦此咒一百八反。即有效驗

次畫像法　先畫摩醯首羅天像。容顏奇特端正殊妙。從發際化出一天女。端正第一垂妙瓔珞。兩手絡環釧。左手捧天花。與天王相視喜媚之容。右手向下捻裙之勢。于左膝上坐摩登伽天

次說手印相。二羽外相叉。左押右成縛。檀惠進力豎禪智申相合禪庾為請召。真言曰

唵尾跢羅娑(上)柅跛羅摩哩馱抳嗔馱抳嗔馱抳頻馱尼頻馱抳娑嚩(二合)賀

若有人日日受持此印真言。供養摩醯首羅天者。種種得驗。亦每作是印咒。供養一切諸佛。諸佛生歡喜。兼療一切諸病有驗

若誦滿一千反。令婦人生歡喜。若誦二千反。令一切人生歡喜。若誦三千反。得非人愛樂。誦四千反。一切毗那多羅鬼皆歡喜。誦五千反。一切龍女生歡喜心。乃至誦一萬反。一切天龍藥叉五通神仙皆悉歡喜。若人欲見本身者。取燒死人。殘柴誦咒一百八反招之。即得見本身。又法若能降伏怨家者。取赤土畫其形。書其姓名。以左腳踏之。誦咒一百八反。不論遠近彼人自然來向所降伏。又法若欲令夫婦相愛。畫其形書姓名。準前法踏之。即相愛敬。又法若欲欲得國王大臣一切諸人敬愛者。準前法作之。若療鬼病者。取伽陀木。截作二十一段。咒二十一反。一咒一燒病差。若神病。取阿魏安悉香雄黃青木香苦練葉。各等分搗篩和水為丸。誦咒燒之病即差。若狐媚病。取雄黃安悉香芎藭獨頭萩[尸@羊]角羝羊尿白馬懸蹄驢夜等。各分此八味為朱燒之。薰入鼻孔及涂身上。若欲成結界者。以水咒七反。散灑四方。隨意遠近如法成結界

摩醯首羅天王法要此法中摩醯首羅者東北伊舍那天也