　　No. 1321

佛說施餓鬼甘露味大陀羅尼經

　　　　大德跋馱木阿譯出


如是。一時釋迦牟尼如來在海會說法。住孤陀山金剛輪峰嚧雞舍婆羅道場中。與阿僧祇不可說四眾圍繞。安處金剛八楞師子之座。為諸菩薩說方廣法。垂欲竟時。爾時世尊愍念惡趣諸眾生類。將欲演說嚫那畢利哆摩陀羅(二合)般遮陀羅尼(唐云施餓鬼甘露味大道場會陀羅尼)勝大悲曰秘密善門故。于其心中密放月精摩尼色光。名曰月愛慈光。上至有頂下至阿鼻地獄。其中所有悉皆明徹。如頗梨鏡照見而像乃至十方靡不周遍。告諸大眾言。善男子。汝等且觀六趣受身種種苦惱。于是大眾承佛威神見是事已。俱發聲言。唯然已見。佛言。世間八苦蓋不足言。六趣諸殃甚可怖畏。所以然者。其世間人不信罪福。謗無因果。顛倒無知。慳貪嫉妒。命終之后。殃墜無間。具足受眾苦。不可思議。從地獄出生餓鬼中。具諸惡業受報差別。以惡業故受三十六種餓鬼之身。所謂薛荔多鬼(唐云餓鬼)車耶鬼(唐云影鬼)健馱鬼(唐云食香鬼)布瑟波鬼(唐云食花餓鬼)偈婆耶鬼(云食胎藏鬼)阿輸遮鬼(食不凈鬼)婆哆鬼(云食風鬼)烏馱訶羅鬼(食精氣鬼)馱羅質多鬼(嗔悉心鬼)質多鬼(惡心鬼)皤嚕耶鬼(食祭祀鬼)視尾哆鬼(食人壽命鬼)[卄/巳]莎雞馱鬼(食肉食脂等鬼)蛇底鬼(云食初產子鬼)羯吒布單那鬼(云奇臭鬼其身如燒骨臭)鳩盤荼鬼(守宮鬼)畢舍遮鬼(廁神云守廁詞人不凈食)如是乃至輕重孔穴等。以深惡業故。饑渴盛火。嫉妒熾然。常貪飲食。但念漿水余無所知。種種苦切不可言說。感得此身。如大火聚。狀厘里羸瘦枯槁。腳臂細弱足如覆盆皮肉干燥血脈燋竭。猶如[月*暴]脯。腹大[(尪-尢+瓦)-王+壬]脹。其狀如鼓。咽如針鋒。不通氣息。常有猛火燒燃其中。頭顱縱橫五彌樓山。猛火赫焰不曾暫廢。動身之時。洞燃火起常為饑渴。大火逼切燒惱身心。東西馳走。鳴鳴叫喚求索飲食。設見美食欲往趣之。以惱貪力。上妙美味變成膿血臭惡流溢。雖見大河清涼泉水欲往取飲。為諸水神以鐵杖打之。設無守者。清涼冷水變為火焰。復為雕鷲烏鴟[(面/且)*鳥]鶚鐵嘴諸禽留啄其眼。毒惡猛獸饑虎餓狼莽蛇銅狗爬攫搏撮苦不可言。身體窊拶毛發[毯-炎+(左/月)][毯-炎+肖]上答于一毛端有萬八千毒惡小蟲之所接食。諸餓鬼饑大逼故。嗔心轉盛更相殘害。破腦出髓互共啖食。五百劫中尚不聞有漿水之名。何況得見。如是苦惱不可為喻。非算數所知。以要而言。百千億劫具足受身黑業薄劣。爾乃得脫離彼已。又作種種蟲獸常處囿廁。或伏下流身諸惡臭處不凈。諸善男子。是諸餓鬼皆由前世愚癡顛覆。惱貪溥著心剛如鐵。但樂規求剝削他人不知厭足。父母妻子悉不給與。師長教誨視如糞穢。婢親友不施。如是慳人不慮無常。護惜財物。言作百年。加復教他貪求藏積。不知無常老病相逐身。遇惡病自知不久。常默念。我在生時。勤苦求財。我若死后。是諸惡人食我財物。如吞猛火。居我屋宅。如處闇室。作是念時。以惡業故。羅剎獄卒變為惱人。收其資生。至罪人所。以火焚之。罪人歡喜。以此因緣惡業道中中陰相現風大先動失熅暖相。黃冷諸風因便發動。惡風動故筋脈痑[方*爰](痑音他但反)口中干燥面目狐齒遍體萎黃。腹脹粗錆青黃脈現。飲食不消身體羸瘦。口苦尿黃。目視脫精唯見光焰。喉痹腫急逆氣噫滿。心頭惡臭上衡其咽。聲噤短氣遍身瘡癩。膿血臭爛受大苦楚。臨欲終時復作此念。得一鐵丸爍開咽喉。得大火聚入中而坐。又得一黑闇處。令離光焰及除冷病。不亦快乎。是時獄卒化作良醫。幻提鐵丸如大藥丸。著其口中令急含口。又化大車作金蓮花。上有童子執拂鼓舞。病人見已心生愛著。此化熱暖必除我冷。即前往趣氣絕命終。生鐵丸窟無間。此地獄中是餓鬼道極苦惱處。有一鐵山縱廣正等二十五由旬。彼山東向有一小孔。如摩伽陀斗。但出黑煙。既入彼中。釰蟲刀蟲唼食其身。煙動其眼不見火焰。周障馳走頭打鐵山。腦碎髓出如破酪瓶。鐵丸頂入從足而出。乃至略說。一念項死一念項生。罪畢食涕唾鬼中食膿血鬼中。從是展轉生廁神中。伺求不凈取而飲食。是中罪畢生畜生中。多受諸狗等身。從是畢已復生貧窮。孤露疽癩惡瘡哆病消[病-丙+復]。一切諸衰以為嚴飾。人所惡見寒餓而死。如是相貌受報好丑。聞說之時身毛皆豎。而況眼見。是故汝等當起大悲救其苦難。所以爾者。諸餓鬼等皆是過去汝等父母兄弟姊妹。以顛倒愚癡不肯求出世之樂。戀著三界具造眾罪。業力所感生餓鬼中。苦惱交煎無時出離。永失人身。以失人身。遠離善友。遠善友故。重翳疑網。永不得阿耨多羅三藐三菩提。是故當知甚可愍傷。拔苦厄爾得解脫

爾時會中有一菩薩。名曰月愛。曾已薰一習大悲行海。見是事已身體捍動。筋脈抽切悲感勢惱。從坐而趣頭面作禮。悲淚滿目前白佛言。嗚呼婆伽婆。愿教我等救護之法。多所安穩

爾時世尊告月愛菩薩。善哉大士。真是大悲。修大悲者。愍傷一切故。問我此事。汝當善聽。善男子。我有勝大悲曰陀羅尼門。名曰嚫那畢唎多大道場會甘露味法。不可思議。具大慈悲。有大威勢。能碎地獄畜生餓鬼廣大業山。亦能令菩薩速得如來一子之地。復得成就一百一十種大慈悲心。能令持者現身證得大悲輪頂王陀羅尼大悲不壞藏三昧門。善男子。此大神咒能滅餓鬼餓渴劇火。施與清涼甘露美味。畢定速得阿耨多羅三藐三菩提。譬如夜月能除郁蒸。此陀羅尼亦復如是。汝當系念一心諦聽。勿令忘失。我今說之。善男子。若有比丘比丘尼優婆塞優婆夷童男童女及諸人天。意欲受持此方便法者。應須召請盡十方界一切六趣諸餓鬼神眾。當作是念。南無佛陀耶。南無達摩耶。南無僧伽耶。南無本尊釋迦牟尼如來。南無安住大地菩薩眾。南無一切龍天善神。愿以威神加哀護助。我今召請十方剎土盡虛空界一切六趣餓鬼有情類。以三寶威神力故。悉至我所。作是說已。面向東方。即誦召請神咒七遍。爾時世尊即為月愛宣說召請陀羅尼咒。即說咒曰

那謨菩布哩(一)怛他伽哆耶(二)

佛告月愛。召請彼已。爾時十方一切六趣餓鬼鬼神悉赴集。瞻仰行者。如見父母。行者爾時應當起大悲心而語之言。汝當善聽。我今以此陀羅尼開汝咽喉。施汝清涼柔軟快樂。欲令汝等自恣飲食甘露美味。爾時世尊說開咽喉陀羅尼咒曰

唵(一)菩布哩(二)迦怛哩(三)怛哆伽哆(四)

誦此陀羅尼神咒滿七遍已。是諸鬼等以此咒力。咽喉通息猛火息滅。無復痛惱身心泰然。爾時行者當先施水。欲施水者每于晨朝或日中時。取一掬凈水。面向東方。咒之七遍。向東散灑著于空中。其水以此陀羅尼力一渧墮地。變成十斛天甘露漿。諸鬼神等充足飽滿歡喜無量。爾時世尊為月愛故即說咒。水陀羅尼咒曰

那謨蘇盧婆曳(一)怛伽他哆耶(二)怛鐵他(三)蘇嚧蘇嚧(四)波啰蘇嚕莎婆呵(五)

佛告月愛菩薩言。善男子。是名施甘露漿陀羅尼神咒。復次若諸人天欲施其食者。每日要于齋前時。以好最勝器缽。或金銀器。或銅器鐵器鋀石鉛錫。或琉璃頗梨貝玉等器。若無上者。但得木石瓦器實清凈者。或瓢瓠亦得用。盛滿乳酪。若無乳酪。凈水亦得。取所有飲食。或乳飯。若粳米大麥飯。若餅麴粥等。著于器中。勿著菜茄。于一陰涼樹下。先誦召請咒。次誦開咽咒。如向所說。咒器中食七遍已。瀉著樹下。是時十方一切餓鬼。以陀羅尼威德力故。皆得食吃。亦不變化作膿血。亦無遮禁。自恣啖食。充足飽滿。滅饑湯火。身體安樂無諸痛惱。復有清涼柔軟微風。來觸其身。慳垢除滅。身無熱苦泰然快樂。身諸長毛惡蟲墮落。亦無一切毒惡禽獸來相殘毀。心意勇悅以此因緣。罪畢得出生人天中。受天尊勝微妙快樂殊勝自在。當知是人唯佛與佛乃能稱贊。爾時世尊即便宣說施甘露食陀羅尼咒曰

那謨娑婆怛他伽哆(一)南嚩揭帝(二)三沫羅三沫羅(三)

爾時釋迦牟尼佛說是勝大悲曰陀羅尼神咒已。是時天地六種震動。于此三千大千世界。皆悉光明。雨天寶花紛云而下。及天寶香瓔珞伎樂如雨亂墜。即時六趣一切無間治罪苦具更相堂觸。其音演暢。無常苦空解脫之音。鑊湯爐炭摧折破壞。一切罪人自識宿命。釋然快樂如入三禪。于此會中有得初果乃至阿羅漢果。無量人天發阿耨多羅三藐三菩提心。爾時世尊告月愛菩薩及諸大眾。此陀羅尼難可得聞。而況得見。過去未來俱胝如來皆共宣說。我今釋迦牟尼亦復為汝開示宣說。善男子。若諸天人如法受持。若為諸鬼神及饑渴所逼非分橫死者。則不得名為勝大悲曰陀羅尼也。何以故。此陀羅尼譬如摩尼寶王。能滿有一切意愿。亦明月能令優曇缽花映媚開敷。善男子。若有菩薩不著己樂。救于彼苦。薰修大悲。一切利安。如法施行。此人真是大悲菩薩。是人已為行觀音行。一切諸佛授手摩頂。諸尊菩薩所苦愛護。一切賢圣視之如子。諸天龍神隨侍衛護。月愛當知此人功德與彌勒菩薩等。所以者何。是善男子。若能振發丈夫之人日日修行。一日施食。一天下餓鬼皆得食吃。多日施食。十方六趣一切餓鬼盡得飽滿。如是菩薩所得福聚不可思議。難可測量。不覺不知。自然而得阿耨多羅三藐三菩提。善男子。此陀羅尼若但贊誦寫書。是人超越世間六十億劫微細生死。何況如法修行無時間斷者。善男子。我今分明語汝。是持咒者于彌勒佛前。若不得授決定阿耨多羅三藐三菩提記。于此賢劫次第成佛者。我則墮于欺誑眾生。成道已來所說經法一無是處。是故月愛當知。末后諸人等聞此咒已。深心信解。彼人轉身得轉輪王位。百千萬劫常攝梵福。值佛出世作無量供養。修于梵行遠到一切神通之岸。所可受生身體堅固。如那羅延。壽命長遠。彼身金色。以三十二大丈夫相而自莊嚴。得梵音聲。一切世間威德自在。善男子。誰有智者見如是利而不受持。當知此人失大利益。爾時月愛菩薩聞佛說已。歡喜無量。重白佛言。善哉世尊。愿賜閑靜聽。我更問此陀羅尼大悲秘藏。云何方法。云何受持。唯愿說之。爾時世尊觀察大眾。舒顏含笑。贊月愛言。善哉大士。能問此事。一心諦受。當為汝說。佛告月愛。若有人天意樂受行我大悲法門者。彼人應當于白月八日或十五日。香湯沐浴涂諸妙香。著白凈衣食三白食(謂乳酪粳米食或云大麥)起悲傷心。于諸眾生愿誓安樂。于東方日出時。或夜月圓滿時。于清凈處。或月夜露地。當作三肘香水曼荼羅(云壇地也)以香泥涂地。除去惡硵。壇開四門(若用日初出肘。當作四方壇。若以月夜盛時。當作滿月形)須四缽乳安其四角。又須四瓶盛滿香水亦著四門以隨時五色草木花安其瓶口。須五爐香四角布列一爐安中心。又以一燈其燈用蘇安著中座。復取四缽盛花水及粳米飯。于壇中心作一蓮花座。雜色綩綖敷其臺上。安置佛形或觀世音像。此門安置閻羅等。東門安置天主等。略說。以種種幡蓋交映嚴飾。燒香唯得用阿迦嚕香(唐云沉水香)如法結已。行者向西門面向南。于座前置一火爐燒豎勒炭。先取蘇酪蜜和著器中。行者先請十方佛及住大地菩薩金剛天龍鬼神已。系心不亂想六趣眾生種種苦惱。如向所說。既見此已。悲泣盛徹欲救護。復想己身乘寶花臺飛到其所。調身按摩流淚如雨。欲滅其火陪復悲哽。痛徹骨髓(若心不相應者。當想一切餓鬼如己所愛父妻子)如是作觀十四遍已。即于定中得如來極愛一子之地。想了出觀。面對東方。召請十方一切餓鬼。誦此召請咒滿十四遍已。復想諸鬼遍滿閻浮。次為開咽令得解脫。即咒壇中香水乳飯香花等。用食咒還著本處。行者爾時即取一撮乳酪。誦施食咒。咒三遍一擲火中。如是滿足千遍已。爾時此處有無量百千那由他十方餓鬼。一切集聚間無空缺。歡喜飲食。即現其身與行者語。隨行者意一切施與不違逆。行者即為示教利喜令得解脫。當爾之時。十方剎土現在諸佛遙贊行者。復與遙授菩提之記。一切菩薩歡喜愛念。一切天龍各各將香花瓔珞種種妓樂遙施行者。行者由行威神力故。不起于座即得百千那由他陀羅尼門。百千俱胝三昧門。善男子。舉要而言。是人現身火不能燒。水不能溺。毒不能害。刀不能傷。轉坐受身即十住成如來地。佛告月愛言。是名施甘露味大壇場法。若欲速疾一子地三昧陀羅尼等及阿耨菩提者。要須入大曼荼羅。若為事弊不能成辦者。但如上所說依法受行。一切成驗也。爾時世尊即為月愛菩薩摩訶薩而說偈言

　是陀羅尼門　　諸佛先已說
　我今亦演說　　饒益人天故
　若人信樂者　　聞持如此咒
　汝聽其功德　　我今當略說
　若于千億劫　　廣造不善業
　誦持此咒故　　七日能令凈
　菩薩于億劫　　積集諸福德
　誦持此咒故　　七日能令勝
　當知諸佛法　　方便不思議
　得者乃能知　　佛言無有二　

爾時世尊復告月愛菩薩言。善男子。當知此人說其功德不可窮盡。汝應憶念如法受持。何以故。我于處處經中。說世間出世間由偏說。悲田最為第一。復次月愛。我于一時。為諸比丘說。若人以深敬心施我飲食。未授我中間。回以施狗。我贊此人得福無量。是故月愛。雖施阿羅漢辟支佛。現受其報有限有量。但得五百劫人天果報。善施餓鬼一揣之食。是人福德即是菩提。菩提者不可限量。是故福壽不可限量。汝今諦聽。我復為汝說此陀羅尼功能所作之事。若復有重罪惡業累障難可除斷者。每日咒乳粥以施餓鬼。滿足七日。一切罪障悉滅無余。又復一法。若人遇大重病及諸鬼病等。當作面粥三器。咒之七遍。于曠野中施諸餓鬼。如是二七日。所遇病痛即得除愈。又復國土中惡業毒流行。人民疾疫畜生夭橫者。當作火爐。取薩利殺波子(唐云白芥子)和蘇蜜等。呼諸畢利哆等。然后取一撮一咒一投火中。如是日日各一百八遍。七日已惡鬼歡喜。收攝惡毒疾患除滅。又復若人橫遭口舌者。當作蜜漿。咒之七遍。灑著四方。一切口舌自然殄滅。又復若有怨家仇心欲相謀害者。當于晨朝為諸鬼等設美飲食。稱前怨名。是諸餓鬼便令彼人預遭衰禍。又復有法。若饑儉劫時。當咒五谷乳酪等一百八遍。投著湫池中。即得國土民人豐樂。又復有法。若欲悉底唎摩耶者。取牛蘇乳酪等。面向此方。咒之千遍。施諸餓鬼。呼舍提馱藍婆等。為我取彼彼即得來。若欲令去呼令將去便將去。又復有法。若欲使取種種財寶者。如上設食。咒滿萬遍。呼名語之。即得金銀七寶來施行者。又復一法。取胡粳米蘇蜜等。指撮咒之一遍一燒。滿一千八遍。必得大財物。一切所求皆得如意。又復有法。若欲滿足檀那。行者每日施餓鬼飲食。滿其百日即得具足。又法。若欲求壽命延長者。如上作法滿其百日。即得長壽。又法。若欲現身色力美感見者歡喜者。當施餓鬼滿足百日。必得如意。如是略說但有一切求事種種衰患舉意對治一切皆得。是故我今略說少耳。爾時世尊復告月愛菩薩摩訶薩言。此陀羅尼經不可思議。說其功德。若復一劫若減一劫。亦不能盡。若當來世能持此經。當知是人已為便攝二十種大福德聚。何謂二十。一者現在不為饑渴窮厄疾病衰禍惱嬈身心。二者人有所食啖。若美不皆成上味。三者其人所入野道。蟲毒和合草藥終不能傷。四者其人鬼神羅剎精魅魍魎觀之如佛。五者其人諸佛菩薩天仙龍神護如眼精。六者其人所有疫病若業若模不能近身。七者其人壽命增進臥安覺妄觸事吉祥。八者其人隘曠野乏少水草自然稱適。九者其人頭貌怡悅膚體光澤無有惡色。十者其人常逢善友。乃至菩薩現為侶。復次一者其人未來常生剎利王家。二者其人具足色力壽樂辭辯。三者其人常生諸佛菩薩前。四者其人所在之處伏藏自現。五者其人恒得他人恭敬侍接。六者其人所有財寶無能奪者。七者其人意欲所愿悉得稱遂。八者其人不隨饑儉劫難生。九者常生天上受尊勝樂。十者常以法喜禪悅無饑渴。是為二十種大福德聚。善男子。此陀羅尼威德自在。若視饑渴人面誦之即得飽滿。若咒枯樹尚得生枝。何咒有情不蒙其福。最故我今殷勤三說囑累于汝。汝當憶持為眾生說勿便忘失。爾時月愛菩薩從佛得聞此方便法。歡喜踴躍。即以毗楞伽摩尼珠瓔珞及諸花香而散佛上。即于佛前以偈贊曰

　大悲觀世音　　迦陵頻伽音
　以眾巧言辭　　開示甘露法
　為欲悉摧伏　　廣大業山故
　以此方便門　　殷勤付屬我
　我依佛嚴教　　堪能廣流布
　唯愿法中生　　草復以為盧　

佛說此經已。一切眾菩薩摩訶薩金剛力士釋梵四鎮天龍鬼神。聞佛如來贊說此親那畢利多甘露味法陀羅尼。皆悉歡喜奉教修行

施餓鬼甘露味陀羅尼神咒經

南無步補利(一)怛他羯哆耶(二)唵(三)薩婆辟唎多羯羅耶(四)阿伽叉(五)莎訶

其契法。起立以兩腳作十字立。先以左手仰垂于膝間作施無畏相。次右手大母指屬入掌中。四指把舉于右耳珰著。以莫頭相來去。即誦念妙言三遍。時觀一切餓鬼等三十六部鬼神悉集誦咒人邊。合掌瞻仰觀者行者。此[女*赤]羅尼妙言。若有善男子女人童男童女受持讀誦者。現身行十種福聚。何等為十。一毒藥不能中。二毒蛇不敢螫。三刀仗不能害。四王官不敢嗔。五眾人皆愛敬。六天龍常隨護。七衣食悉豐足。八者顏貌端正。九永離毛豎畏。十不受三涂身

唵步補唎(一)伽怛唎(二)怛他羯哆耶

其契相法。準上召喚契法。并足立。以十指合掌。頭各相著。其間令相去一寸。開腕當心上著。此名大悲心輪[女*赤]羅尼法。結此契時。誦念妙言七遍。時觀想契上有一水精摩尼寶珠。放水精光照觸諸鬼。一切猛火皆悉不燃。此水精光明入諸鬼口。諸鬼煙喉皆得通息離諸苦惱

南無素嚕波曳怛他羯哆耶(三)怛侄他(二)蘇嚕蘇嚕波羅蘇嚕(四)莎婆訶

其契相法。半跏坐如轉輪王坐法。先以右手如托頸狀。去頸一寸許。以肘安右膝上。次以右仰側舒五指垂右膝上。作施乳狀。作此契時。誦念妙言七遍。想觀左手十指端出白色乳潼。色踰白銀。流出不絕。是諸鬼等皆張口承乳。皆得飽滿。作契者彼善男子現身當得十六種功德。何者為十六。一者壽命長遠。二顏色姝美。三氣力充盛。四心常歡樂。五辯才無滯。六者恒無饑想。七口中香潔。八人皆敬仰。九天神侍衛。十毗舍遮鬼現形供給。十一身無疾患。十二威德如王。十三惡人惡鬼見皆生喜。十四得千輪王福。十五夢見諸菩薩羅漢。十六所生之處世界震動