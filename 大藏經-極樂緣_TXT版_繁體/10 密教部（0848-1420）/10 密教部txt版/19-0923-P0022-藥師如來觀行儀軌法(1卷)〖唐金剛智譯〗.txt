　　No. 923

藥師如來觀行儀軌法一卷

　　　　南天竺三藏金剛智譯


三禮　次懺悔受戒菩提心　次承事真言七遍

次佛結界請大輪金剛稽請偈

　稽首殊結大花齒　　力士密跡大輪王
　烏芻沙摩不動尊　　火頭結界軍荼利
　或嗔或笑作威怒　　移山轉海須臾間
　降伏羅剎眾毒心　　聞說真言皆怖畏
　摧滅十惡化含靈　　超入如來功德海
　為護弟子持誦者　　發心贊請應聲期
　愿大金剛清凈眾　　跋折羅杵自隨身
　于此道場禮念處　　周匝圍繞作結界　

次大輪印　以左右手相叉掌中。二母指亦入掌中。將印頂戴。以左腳安右膝上。誦二十一遍。下抱之而散

南(上)無(上)悉(半音)咥哩(二合)耶墜迦(去)南(上一)跢佗偈陀(去)南(上二)唵鞞羅(去)時鞞羅(去)時(三)摩訶斫迦羅(上二合)跋折哩(四)薩多薩多(五)沙羅(上)帝(六)怛啰(上)曳怛啰(上)曳(七)毗陀摩儞(八)三盤誓儞(九)怛羅摩底(十)悉陀阿唎(二合)怛嘍炎(二合十一)沙訶(十二注上必須半音處依注去上音讀之注二合處其上一字必須半音與不字合讀之注半音必須行音)

誦此陀羅尼二十七遍。即當入一切曼荼羅(此云壇)

次即思惟觀察。一切有情本性清凈。為諸客塵之所覆蔽不悟真如。是故說此三密加持。令自他皆得清凈。即二手蓮華合掌。誦凈三業真言三遍。真言曰

唵(一)娑嚩(二合)婆(去引)嚩秣(詩聿反)馱(二引)薩嚩達磨(入引三)娑嚩(二合)婆(去引)嚩(四)秫(準上)度憾(五)

次入堂

復次。若欲入本尊室。先睹尊顏合十指。當低頭。每入道場時。對本尊前端身正立。蓮華合掌閉目運心。想在某世界對某甲如來并諸菩薩眷屬

則以五體投地。想于一一佛菩薩前恭敬作禮。即普禮真言曰

唵(一)薩嚩怛他(去引)蘗多(二)播(引)那滿(三)那曩(上引)迦嚕(引)弭(四)

次即隨作法。稱佛名等

次右膝著地。合掌當心。虔誠發露懺悔無始已來一切罪障則隨喜諸佛菩薩聲聞緣覺一切有情所修福業。又觀十方世界所有如來成等正覺者諸轉法輪。所有如來現涅槃者。諸久住世不般涅槃。又發愿言。我所積集善根。禮佛懺悔勸請隨喜。以福聚回向一切有情。愿皆令得入三德秘藏

次懺悔文

　歸命十方正等覺　　最勝妙法菩提眾
　以身口意清凈業　　殷勤合掌恭敬禮
　無始輪回諸有中　　身口意業所生罪
　如佛菩薩所懺悔　　我今陳懺亦如是　

次隨喜文

　我今深發歡喜心　　隨喜一切福智聚
　諸佛菩薩行愿中　　金剛三業所生福
　緣覺聲聞及有情　　所集善根盡隨喜　

次勸請文

　一切世燈坐道場　　覺眼開敷照三有
　我今胡跪先勸請　　轉于無上妙法輪
　所有如來三界主　　臨般無余涅槃者
　我皆勸請令久住　　不舍悲愿救世間　

次愿贊回向

　懺悔隨喜勸請福　　愿我不失菩提心
　諸佛菩薩妙眾中　　常為善友不厭舍
　離于八難生無難　　宿命住智莊嚴身
　遠離愚迷具悲智　　悉能滿足波羅蜜
　富樂豐饒生勝族　　眷屬廣多恒熾盛
　四無礙辨十自在　　六通諸禪悉圓滿
　如金剛幢及普賢　　愿贊回向亦如是　

次三昧發心　次佛部三昧耶　次即結跏趺坐。或半跏坐右押左。以香涂手

結佛部三昧耶印。二手虛心合掌。開二頭指微屈。各附中指上節。又開二大指。各捻二頭指下第一文。結印成已。想某甲佛三十二相八十種好分明。即誦佛部心三昧耶真言曰

唵(一)怛他(去引)誐都(二)納婆(二合)嚩(引)耶(三)娑嚩(二合引)賀(引四)

誦三遍或七遍。安印頂上便散。由結此印及誦真言。驚覺佛部一切圣眾。皆加持護念修真言者。速令獲得身業清凈罪障消滅福慧增長

次結蓮華部三昧耶印。二手虛心合掌。二大指二小指各頭相著。余指微屈如開敷蓮華業形。即成此印。結印已。想觀自在菩薩相好端嚴。并無量俱胝蓮華族眷屬圍繞。即誦蓮華部三昧耶真言曰

唵(一)跛娜謨(二合引二)納婆(二合)嚩(引)耶(三)娑嚩(二合引)賀(引四)

誦三遍或七遍加持。安印于頂右便散。由結此印及誦真言。驚覺觀自在菩薩及蓮華部圣眾。皆來加持行者。獲得語業清凈。言音威肅令人樂聞。無礙辯才說法自在

次結金剛部三昧耶印。二手左覆右仰令背相著。以右大指叉左小指。以左大指叉右小指。中間六指博著手腕。如三股杵形即成。結印當心。想金剛藏菩薩相好威光。無量執金剛眷屬圍繞。即誦金剛部三昧耶真言曰

唵(一)嚩日羅(二合引二)納婆(二合)嚩(引)耶娑嚩(二合引)賀(四)

誦三遍或七遍加持。安印于頂左便散。由結此印及誦真言。驚覺金剛藏菩薩并金剛部圣眾。皆來加持行者。獲得意業清凈證菩提心。三昧現前速得解脫

次軍荼利香爐法印咒(誦小心咒滿三七遍然后燒香一切歡喜)

次軍荼利香水法印咒(若雜花及香末等作此印已印之咒水安置佛前一切歡喜)

次取香爐啟白。東方七佛如來。十方一切諸佛。八大八供四攝菩薩。日光月光諸大菩薩。一切菩薩。一切金剛諸天龍神十二神將。各有七千諸藥叉神及諸業道一切神祇等悉證知。我今請此地是我方地。我于是地建立七日七夜。某甲佛曼荼羅道場法門。諸大菩薩一切金剛諸天神等。各并眷屬請證成就。我欲護身結界法事。在此方地。東西南北四維上下。所有破壞佛法毗那夜迦惡神鬼等。皆遠出去七里之外。若護佛法善神鬼等。于佛法中作利益者。任當安住(三白名七)護身法印咒

次結金剛被甲胄護身印。二小指二無名指右押左內相叉。二中指直豎頭相跓。二頭指屈如鉤形。附中指背勿相著。二大指并豎捻名指即成。結印當心誦真言。印身五處各誦一遍。先印額。次印右肩。次印左肩。次印心。次印喉。是為五處。即起大慈心。遍緣一切有情。愿皆被大慈悲莊嚴甲胄。速令離諸障難證得世間出世間殊勝成就。如是觀已即成被金剛甲。一切諸魔不敢障難。真言曰

唵(一)嚩日羅(二合引)儗儞缽羅(二合)捻(奴揖反引二)跛跢(二合)野(三)娑嚩(二合)賀(引四)

由結此印誦真言慈心愍念力故。一切天魔及諸障者。悉見行者威光赫奕由如日輪。各起慈心不能障礙。及以惡人無能得便。煩惱業障身不染著。亦護當來諸惡趣苦。疾得證于無上菩提

次祈請加護(取香爐)我今某甲啟白。十方諸佛一切般若波羅蜜一切諸大菩薩。一切觀世音菩薩。一切金剛藏菩薩。一切天龍八部護塔護法諸善神王等證知。我苾芻某甲為作住持佛法作彼事。如意成就請求加祐(結界初祈加護自東北角如周匝右轉)

次軍荼利辟除毗那夜迦法印咒三七遍次降地陀羅尼。用一切事真言并軍荼利大心咒誦七遍。灑地方界。能除諸穢而得清凈一切事真言

唵(喉中抬聲引呼一句)矩(二合)嚕馱曩(二合)虎(二合)[合*牛]若(三句)

次馬頭護身結界法印咒。兩手從中指。以下三指向外相叉。各博著手背合掌。二食指直豎。相去五分許。并大指相著。各屈一節。勿著食指頭。來去咒曰

唵(一)缽啰毗迦悉跢(二)跛折羅(三)涉筏(二合)啰啰(上音)支(四)莎訶(五是法印咒。若欲受持是菩薩法者。先須以此法印誦咒。護自身已又咒水七遍。次以印印水。或咒白芥子若咒灰等。皆各印咒滿七遍已。將木豎于四角為芥子灰水散于十方皆成結界。然后作諸法事悉當有驗)

次軍荼利金剛一字降魔王印咒

次結地界金剛橛印。先以右手中指入左頭指中指間。右名指入左名小指間。皆頭外出。以左中指繳右中指背。入右頭中指間。以左名指繳右名指背。入右名小指間。二小指二頭指各頭相跓。二大指下相捻即成。結此印已。想如金剛杵形。以二大指向地觸之。誦真言一遍一印于地。如是至三即成堅固金剛之座。地界真言

唵(二)枳里枳里(二)嚩日啰(二合)嚩日哩(二合合)步(引)啰滿(二合)馱滿(二合)馱(四)吽(五)[打-丁+巿]吒(六)

由結此印誦真言加持。下至金剛輪際成金剛不壞之界。大力諸魔不能搖動。少施功力大獲成就。地中所有諸穢惡物。由加持力故悉皆清凈。其界隨心大小即成

次結金剛墻印。準前地界印。開掌磔豎二大指如墻形即成。想從印流出熾焰。以印右旋繞身三轉。稱前地界即成金剛堅固之墻界。真言曰

唵(一)薩啰薩啰(二)嚩日啰(二合)缽羅(二合引)迦啰(引三)吽(四)發吒(五)

由結此印誦真言及觀行力故。隨心大小成金剛光焰方隅墻界。諸魔惡人虎狼師子。及諸毒蟲不能附近　次軍荼利大護身印鎮于四方及鎮四門。作法皆成

次軍荼利大嗔法身印　次軍荼利大降魔法身印　次軍荼利三眼大法身印

次結大虛空藏菩薩印。二手合掌。二中指右押左外相叉。博著手背。二頭指相蹙如寶形即成。想從印流出無量諸供養具衣服飲食宮殿樓閣等。如瑜伽廣說。即誦真言曰

唵(一)誐誐曩三(去)婆嚩嚩日啰(二合)斛(引三)

修行者。縱使觀念力微。由此印及真言加持力故。諸供養物皆成真實。一如某甲世界中行廣大供養者。次想壇中有各訖哩(二合入引)字放大光明如紅頗梨色。遍照十方世界。某中有情遇斯光者。所有罪障皆得消滅

次結如來拳印　以左手四指握拳。直豎大指。以右手作金剛拳。握左大指甲即成。以此拳印印地。誦真言加持七遍。變其世界。如來拳真言曰

唵(一)步(引入)欠(二)

由結此印及誦此真言加持威力故。即變此三千大千世界成某甲剎土。七寶為地。水鳥樹林皆演法音。無量莊嚴如經所說。即說伽陀曰

　以我功德力　　如來加持力
　及以法界力　　愿成安樂剎　

行者由數習此定惠。現生每于定中。見某甲世界某甲如來。在大菩薩眾會聞說無量契經。臨命終時心不散動三昧現前。剎那迅速則生彼土。蓮華化生證菩提

次結寶車輅印　二手仰相叉右押左。以二頭指側相拄。二大指捻二頭指下第一文即成　送車輅真言曰

唵(一)睹嚕睹嚕(二)吽(引入)

結此印。想成七寶莊嚴車輅。往某甲世界請某甲佛并諸菩薩眷屬乘此車輅不散此印。以二大指向身。撥二中指頭。便誦請車輅真言曰

那莫悉底哩耶(四合)地尾(二合)迦(引)南(二一)怛他(去引)蘗跢(引)南(引二)唵(引)嚩日朗(二合)儗(妍以反)娘(上聲引三)迦羅灑(二合)耶娑嚩(二合引)賀(引四)

即想車輅來至道場住虛空中

次結迎請圣眾印。藥師琉璃光佛印(先觀本尊所止方布面。彼尊像請。然便回身。置閦伽器于尊像前)以左右手頭指以下八指反叉。入于掌中右押左。兩腕相去五寸許。以二大指來去。咒曰

唵(一)呼嚧呼嚧(二)戰馱(去音)利(三)摩撜只(四)莎訶(五)

先立合掌隨本方。但至誠心奉請所請云。今有某甲為某甲事奉請　善名稱吉祥王如來　寶月智嚴光音自在王如來　金色寶光妙行成就如來　無憂最勝吉祥王如來　法海雷音如來　法海勝惠游戲神通如來　藥師琉璃光如來(誠心仰再三。啟白大慈悲者請依本愿來降道場)一切如來心精進印(用諸一切如來及金剛菩薩帝釋梵王并諸天)以左右手八指右押左相叉。入掌急合握拳。以二大指并平伸。押右頭指側中節上勿使頭屈(云云)　是印若改二大母指頭雙上下來去。則名稽召如來種族印。咒曰

娜莫縒曼亸勃馱南(一)唵(二)[合*牛](三)爾娜職(而識反四)

日光菩薩月光菩薩。觀世音菩薩彌勒菩薩。虛空藏菩薩普賢菩薩。金剛藏菩薩文殊師利菩薩。除蓋障菩薩地藏菩薩。金剛軍荼利菩薩。一切如來鉤菩薩(東)一切如來金剛罥索菩薩(南)一切如來鉤鎖大菩薩(西)一切如來攝入大菩薩(北)一切如來喜愛寶供養菩薩(東南)一切如來喜愛密供養菩薩(西南)一切如來歌詠供養菩薩(西北)一切如來舞供養菩薩(東北已上內)一切如來香供養菩薩(東南)一切如來花供養菩薩(西南)一切如來燈供養菩薩(西北)一切如來涂香供養菩薩(東北)

一切藥叉法印咒。以右手四指向下。鉤左手四指。其二大指直豎來去。咒曰

唵(一)俱毗羅(二)莎訶

是法印咒。若作大都法壇之時。作此印咒喚入供養。一切歡喜

　宮毗羅大將　　伐折羅大將
　迷企羅大將　　安底羅大將
　頞儞羅大將　　珊底羅大將
　因達羅大將　　波夷羅大將
　摩虎羅大將　　真達羅大將
　招杜羅大將　　毗羯羅大將　

各仰乞。如來圣眾不舍悲愿。赴此三摩地所成凈土道場。并無量俱胝大菩薩。受修行者供養證成功德

次結馬頭觀自在菩薩印作辟除結界。二手合掌。二頭指二名指屈入掌各自相背。并二大指微屈勿著頭指。真言曰

唵(一)阿密[口*栗](二合)妒(二)納婆(二合)嚩(三)吽(引四)[打-丁+巿]吒(五)娑嚩(二合)賀(六)

誦三遍。即以印左轉三匝。辟除一切諸魔皆自退散。以印右旋三匝。即成堅固大結界

次結金剛網印。準前地界印。以二大指捻二頭指下第一文即成。誦真言三遍。隨誦以印于頂上右旋轉便散。真言曰

唵(一)尾娑普啰(二合)娜啰(二合)乞灑(二合一)嚩日啰(二合)半惹(自攞反)啰(四)吽(五)發吒(六)

由結此印真言加持力故。即于上方覆以金剛堅固之網。乃至他化自在諸天不能障難。行者身心安樂。三摩地易得成就

次結金剛火院界印　以右手掌掩左手背令相著。磔豎二大指即成。想從印流出無量光焰。以印右旋三匝。即于金剛墻外便有火焰圍繞。即成堅固清凈大結界火焰。結界真言曰

唵(引一)阿(去)三莽(上)儗寧(二合二)吽　發吒(四)

次獻閼伽香水印。置閼伽時。應誦真言(大一遍下七遍極小二十一遍)閼伽法則先兩膝著地。應須手著凈茅草環。捧持閼伽燒香熏之作如是請。仰愿尊者以本愿故。降赴道場。愿垂哀愍。受此閼伽及微獻供。左右二手捧閼伽器。當額奉獻誦真言三遍。想浴圣眾雙足。真言曰

娜莫三(去)滿多(一)沒馱喃(二)誐誐曩(三去)三么(上引)摻摩　娑嚩(二合引)賀(五)

由獻閼伽香水供養。令修行者三業清凈。洗除一切煩惱罪垢。從勝解行地至十地及佛地。當證如是地波羅蜜時。得一切如來授與甘露法身灌頂

次結花座印　準前蓮華部三昧耶印。稍屈指令圓滿即是。結此印已。想從印流出無量金剛蓮華。遍此某甲世界中。某甲如來及諸大菩薩一切圣眾。各皆得此金剛蓮華為座。真言曰

唵(一)迦么(上)攞娑嚩(二合引)賀(引二)

由結此印誦真言加持。行者獲得十地滿足。當得金剛之座。三業堅固猶如金剛。既奉請已作如是言。善來尊者。愍我等故降臨道場。復垂哀愍當就此座受微獻供。復起誠心頻興作禮。而白尊者言。大悲垂愍成本愿故。而見降臨非我所能。大三昧耶敕語印陀羅尼誦之三遍。敕云三昧結界威儀具足。啟請圣眾如法安坐

又于西門合掌頂禮長跪恭敬。手執香爐燒諸名香。想諸佛菩薩金剛一切天神。如是真報身各于座動。視觀佛說法相。復口啟白奉請結界。愿諸圣眾各依本位威儀具足如法而住(說是語已)散香即取銀盤。種種香末兩手掬香。誦一切頂輪王心咒。咒香末七遍。從內院散及天神等(香三昧陀羅尼)散花如前末香法(花三昧陀羅尼法)初合掌禮拜至誠謝云。今所供養香花飲食。多不如法深大慚愧

次獻涂香時。誓如是言

　此香芬馥　　如天妙香　　清凈護持
　我今奉獻　　唯垂納受　　令愿圓滿　

涂香真言曰

阿(上)歌啰阿(上)歌啰(一)薩嚩(垂可反)苾地耶馱羅(二)布爾羝(三)莎(去二合)嚩訶(四)

誦此真言涂香。后誦所持真言。凈持如法奉獻于尊

　我由獻涂香　　當獲五法身
　愿從此等流　　五無漏涂香
　磨瑩熱惱者　　奪破諸地獄
　一切到炎蒸　

次真言花當奉獻之。發是愿言

　此花清凈　　生處復凈　　我今奉獻
　愿垂納受　　當賜成就　

獻花真言曰

阿(上)歌啰阿(上)歌啰(一)薩啰(同上)苾地(二合)耶馱啰(上二)布爾羝(丁以反三)莎(去二合)嚩訶(四)

　獻花故當得　　四八大人相
　復回向此福　　成妙覺花臺
　舒光遍照觸　　驚覺人天趣
　耽著諸欲境　　八菩所纏逼
　天樂變化苦　　愿彼諸天人
　菩提心敷榮　　獲普賢常樂　

獻燒香　此以林野　樹香膠香　能轉一切　諸人意愿　諸天常食　我今將獻　哀愍垂受

燒香真言曰

阿(上)歌啰阿(上)歌啰(一)薩啰(同上)苾地耶馱啰(二)布爾羝(三)莎(去二合)嚩訶(四)

誦此真言香。后誦所持真言。真言香境。如法獻故

　我由奉焚香　　得佛無礙智
　悅澤具端嚴　　回施此香云
　氛馥寒冰苦　

獻飲食次第。或此藥香美堪奉尊主。我今奉獻。垂哀愍受治食真言曰

阿(上)歌啰阿(上)歌啰(一)薩嚩(同上)苾地(二合)耶馱啰(二)布爾羝(三)莎嚩訶(四)

此真言遍通三部真言食后誦所持真言。真言食奉獻之

　獻食獲法喜　　禪悅解脫昧
　回施餓鬼趣　　普雨諸微妙
　天甘露飲食　　餐此加持食
　皆悉得充足　　永離饑渴苦
　慳貪惡習業　

獻食法。先涂香灑地。后敷諸葉。當洗手漱口咽水。次下食。先下莎底迦食。次圓根長根果。次下諸粥。次下羹臛。次下飲。次下乳酪

獻燈次第。或燈能卻鄣。然凈除眠。我今奉獻。哀愍垂受燈。真言曰

唵(同上一)阿(上)路迦野阿(上)路迦野(二)薩嚩苾地(二合)耶馱啰(三)布爾羝(四)莎(去二合)嚩訶(五)

誦此真言已。次誦根本真言。而真言之后。作凈法除諸過故

　獻燈得五眼　　以為般若燈
　照曜阿修羅　　永斷矯誑心
　恚癡好斗諍　　傍生鞭撻逼
　互相害食啖　　愿得慈惠心
　常生人天路　　欲界無色界
　無耽著三昧　　愿脫此惑纏　

次結廣大不空摩尼供養印。二手金剛合掌。二頭指相蹙如寶形。并豎二大指即成。即誦供養真言曰

唵(一)阿(上)謨(引)伽(去)布惹(自攞反)摩抳(尼敕反二)跛納么(二合三)嚩日[口*(隸-木+士)](二合四)怛他(去)蘗多(五)尾路(引)枳帝三滿多(六)缽啰(二合)薩啰(七)吽(八)

此廣大不空摩尼供養陀羅尼。才誦三遍則成于某甲如來集會。及無邊微塵剎土中雨無量廣大供養。所謂種種涂香云海。種種華鬘云海。種種燒香云海。種種天妙飲食云海。種種天妙衣服云海。種種摩尼光明燈燭云海。種種幢幡寶帳寶蓋云海。種種天妙音樂云海。普于諸佛菩薩眾會。成真實廣大供養。由結印誦真言供養故。獲得無量福聚。猶如虛空無有邊際。世世常生一切如來大集會中。蓮華化生得五神通。分身百億。能于雜染世界。拔濟受苦眾生。皆作安樂利益。即于現世受無量果報。當來得生凈土

　獻閼伽香水　　證平等性智
　三界法王位　　回施此降注
　金剛月露水　　灌沃水居者
　永離傍生趣　　速獲凈法身
　及下徹無間　　一切諸地獄
　苦具碎如塵　　皆成清涼池
　受苦諸群生　　解脫生凈土　

次奉獻閼伽作歸命。合掌置之頂上。思惟諸佛菩薩真實功德。至誠作禮贊嘆于佛。次嘆法僧次嘆觀自在。次嘆明王大威金剛。伽他曰

　大悲救世尊　　善導一切智
　福智功德海　　我今稽首禮
　真如舍摩法　　能凈貪嗔毒
　善除諸惡趣　　我今稽首禮
　得法解脫僧　　善住諸學地
　勝上福田僧　　我今稽首禮
　大悲觀自在　　一切佛贊嘆
　能生種種福　　我今稽首禮
　大力忿怒身　　善哉持明王
　降伏難伏者　　我今稽首禮　

作是虔誠贊佛菩薩。亦復合掌起殷勤重心。贊余諸佛菩薩相好功德。其贊嘆文。應用諸佛菩薩所說嘆偈。不應自作贊嘆。修行者每日三時。常誦此贊嘆佛功德。驚覺某甲如來不舍悲愿。以無量光明照觸行者。業障重罪皆悉消滅。身心安樂證寂悅意。久坐念誦不生疲倦。心得清凈疾證三昧

佛部凈珠真言曰

唵(一)遏部羯弭惹曳(二句)悉睇悉馱刺梯(三句)莎(去二合)嚩訶(四句)

以右手大指捻無名指頭。直舒中指小指微屈。以頭指押中指上節側。左手亦然。復以左手執金剛杵。右手把數珠口。啟白云

我今(某甲)頂戴恭敬一切般若波羅蜜多無邊法藏恒沙萬法。今后十方一切諸佛。敬受此法

說是語已。即舉兩手頂戴恭敬。如是作法名頂戴恭敬受持之法

佛部持珠真言曰

唵(同上呼一句)那謨皤伽(上)嚩底(二)悉睇(三)娑(去)馱野(四)悉馱刺梯(五)莎　嚩訶(六)

　用前珠印　　各依部中　　而念誦之
　念誦之時　　珠置當心　　不得高下
　捧數珠時　　微小低頭　　以至誠心
　頂禮三寶　

次禮八大菩薩。次禮明王眷屬(想真言王如對目前)正念誦時。若有謦咳昏沉廢忘真言。即起就水作灑凈法。即取蓮子念珠安于手中。兩手捧珠合掌。如未敷蓮華形。以千轉念珠真言加持七遍。真言曰

唵(一)嚩日啰(二合)獄呬耶(二合)惹(自攞反引)跛(二)三(去)么曳(引三)吽

加持已。即捧珠頂戴心發是愿。愿一切有情。所求世間出世間殊勝大愿。速得成就。念誦百八遍。當心以二手。各聚五指如未敷蓮華。左手持珠。以右手大指名指移珠。誦真言一遍。與莎賀(引)字聲齊移一珠。念珠聲不緩不急。不高不下。不應出聲。稱呼真言字。令一一分明。心觀此三摩地所成凈土及前所請來某甲佛相好圓滿在于壇中。如是觀行了了分明。專注念誦不令間斷。遠離散動一座念誦。或百或千若不滿一百八遍則不充祈愿遍數。某甲如來加持故。則身心清凈。乃至開目閉目。常見某甲如來。則于定中聞說甚深妙法。于一一字一一句。悟無量三摩地門無量陀羅尼門無量解脫門。此身等同某甲菩薩。速能至于彼國。念誦數畢。捧珠頂戴發如是愿言。愿一切有情。得生某甲世界見佛聞法速證無上正等菩提

次結定印。則觀身中菩提心。皎潔圓明猶如滿月。復作思惟。菩提心體離一切物。離蘊界處及離能取所取。法無我故。一相平等。心本不生自性空故。即于圓滿清凈月輪上想紇哩(二合入引)字門。從字流出無量光明。于一一光明。道觀成某甲世界圣眾。圍繞某甲佛。廣如本部經

如是念誦修習三摩地已。欲出道場則結本尊印。誦根本陀羅尼七遍。以印頂上散。即誦贊嘆

　現前諸如來　　救世諸菩薩
　不斷大乘教　　到殊勝位者
　唯愿圣天眾　　決定證知我　

則結普供養印誦廣大不空摩尼供養真言。又獻閼伽。心中所有祈愿啟白圣眾。唯愿圣者不越本誓成就我愿。如是結愿已。西門禮拜云。仰啟愧謝。今此會作種種法事。香花飲食皆不如法。慚愧圣眾愿大慈悲布施歡喜。如是念誦供養發愿已。即結前火院印。左轉一匝。三昧耶能結所事已。愿諸圣隨意而去。解前結寶車輅印。以二大指向外。撥二中指頭。誦本真言。奉送圣眾。則結三部三昧耶印。各誦真言三遍。然后結被甲護身印。印身五處。則對本尊前虔誠發愿。禮佛稱名去。出道場隨意經行。當讀誦本部經。心懷增上意樂。精勤念誦。印佛印塔印墻。樂行檀施修持禁戒忍辱精進禪定智惠。所修善品皆悉回向。共諸眾生同生凈土上品上生。證歡喜地。獲得無上菩提記莂。陀羅尼啟請文。奉請缽私那童子。為弟子傳此香煙。啟請虛空剎土微塵世界中一切諸佛。過去七佛毗婆尸佛如來。五十三佛普光如來。三十五佛釋迦如來。二十五佛寶集如來。十二部尊經修多羅藏海尊法般若諸大菩薩摩訶薩。普賢文殊觀音勢至。大慈菩薩五部明王。金輪如意王二十八部。密跡金剛藏王。不舍慈悲證明弟子。聲聞獨覺四果羅漢。四天大王三十六國持咒大師子王。摩尼孔雀王迦毗羅金毗羅王。持咒安國王道心王。摩醯首羅王天布單那王。二十八部鬼神大將。阿吒婆俱護法神王。須彌峰頂大將軍。管領五岳神將飛輪走釰。降此道場受弟子香煙供養請。為弟子括天動地。上張天羅下張鐵網。收攝天魔外道鬼神。付與毗那夜迦使者。急當在界內者攝入。在界外者不得攝入(三說)弟子一心啟請。二十八金剛藏王。大輪金剛軍荼利金剛。大烏芻沙摩金剛大摧碎金剛。火頭金剛青面金剛。吒呵金剛設愛金剛。利牙爪金剛傷竭羅金剛。各領所管五萬藥叉飛輪走釰。云集道場。受弟子隨心供養。然后加助弟子威力。愿咒句如意愿速得成就。奉請東方提頭賴吒天王。把定東方之界。奉請南方毗樓勒叉天王。把定南方之界。奉請西方毗留博叉天王。把定西方之界。奉請北方毗沙門天王。把定北方之界。奉請上方忉利天王。把定上方之界。奉請下方地軸天王把定下方之界。六方天王急提捉六方界。令天魔外道鬼神不得輒出入。如有輒出入者。付與火頭金剛。把跋折羅折碎身如微塵。頭破作七分如何梨樹枝。急急如陀羅尼勤。四天王結界咒。一氣誦三遍。禁吒禁吒僧禁吒立合。今于四方結禁吒絡。不為汝解禁吒。若作法弟子當誦三遍

藥師如來觀行儀軌

延寶甲寅年寫畢凈嚴　天明元丑年。以宇治惠心院本寫之智積院慈忍　亨和二壬戌秋八月校整以上本

　　　　　　豐山寓學沙門快道　志

一校加筆畢　享和癸亥四月十日　慈順