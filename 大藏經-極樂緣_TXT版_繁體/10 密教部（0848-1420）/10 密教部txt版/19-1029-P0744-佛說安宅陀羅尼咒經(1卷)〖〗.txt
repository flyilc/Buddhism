　　No. 1029 [Nos. 1351-1355]

佛說安宅陀羅尼咒經

如是我聞。一時佛在舍衛國只陀林中給孤精舍。與大比丘眾千二百五十人大菩薩眾四萬人俱。娑婆世界主梵天王。釋提桓因四大天王。提頭賴吒天王毗樓勒[蘜-匊+奇]天王。毗樓博叉天王。毗沙門天王。將二十八部鬼師大將軍。如是等諸天八萬四千阿利多。將其子及眷屬悉來在會

爾時去此佛世界。過十萬億佛土。有世界名眾花。佛號最勝燈王如來應供等正覺。今現在說法。遣二菩薩一名大光二名無量光。而告之言。善男子汝等持此陀羅尼咒。至娑婆世界與釋迦牟尼佛。此咒多所饒益。能令眾生長夜安隱。獲大善利色力名譽。即說咒曰

多跌他　波羅殊隸　殊隸　殊隸隸沙摩鞮摩訶娑摩鞮　娑慢帝　摩訶娑慢帝　娑隸娑羅隸　莎呵

時二菩薩從佛。受持陀羅尼咒。譬如壯夫屈申臂項。眾花國沒到舍衛國只陀林中給孤獨精舍。時二菩薩前詣佛所。頭面禮足卻住一面。而白佛言。世尊去此世界過十萬億佛土。有世界名眾花。佛號最勝燈王如來應供等正覺。今現在說法。遣我等來問訊世尊。少病少惱氣力安不。諸弟子等。不為若魔若天若鬼若羅剎。若部多若鳩槃茶若富單那若毗舍遮。若餓鬼若阿修羅若迦樓羅若干人鬼。若乾陀鬼疫病鬼。若使人狂鬼若亂人心鬼。若方道鬼若起尸鬼。若一日發病鬼。若二日若三日若四日乃至七日發病鬼。若常發病鬼。如是等諸橫之所惱者。最勝燈王如來遣陀羅尼咒。來與世尊。亦欲令此娑婆世界眾生長夜安隱。獲大善利色力名譽。說咒如上

爾時佛告阿難。汝當受持讀誦通利。為他解說書寫供養此陀羅尼咒。所以者何佛出世難。持是咒亦復甚難。阿難若有受持讀誦通利。得大福利

佛說摩尼羅亶經