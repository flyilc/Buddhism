　　No. 1150

轉法輪菩薩摧魔怨敵法

　　　　大興善寺三藏沙門大廣智不空奉　詔譯


爾時摧魔怨菩薩。白佛言世尊。諸菩薩等各各已說秘密真言教法。世尊我今為欲未來末法之時。護持國王及護國界諸有情故。說秘蜜秘勝最密中秘密摧魔怨敵法。唯愿世尊哀愍聽許。佛言便說。世尊若有鄰國擾侵國界。或自國內軍眾寡少。或復怯弱。或有不臣起惡叛逆。即應取苦揀木而作一幢。長十二指周圓八指削令極圓。如世尊所敕。一切天龍八部。令護諸國護諸國王。及護國界一切有情。為除災禍令得安樂。若難起時。皆圖畫彼護國土神于幢上

如此大唐護國土者。所謂毗首羯磨藥叉。劫比羅藥叉。法護藥叉。肩目藥叉。廣目藥叉。護軍藥叉。珠賢藥叉。滿賢藥叉。持明藥叉。阿吒縛俱藥叉(已上十大藥叉)嚩蘇枳龍王。蘇摩那龍王。補沙毗摩大龍王(已上三大龍王)訶利帝大天后。翳啰嚩蹉大天后。雙目大天后(已上三大天后)各有五千神將以為眷屬

所應畫者皆畫本形。執持幖幟圖于幢上。又于幢頂上書無礙王十字佛頂真言。末后吒字在輪臍中。所有怨敵叛逆主帥。當書彼名于輪輻間。于幢底圖畫一輪。具足八輻。如上吒字置輪臍中。若災難起時。應請一解法之人。于此教中曾稟受者。于其中夜圖一方壇。于方壇上重畫三角壇。立于此幢在壇中央。于壇四面著種種食飲并二閼伽。燒安悉香及然酥燈。其解法者面南而坐

即結一切如來鉤印　以二手內相叉作拳。以右頭指為鉤。及誦真言稱名。請召十六大護及其眷屬大威德諸神將等壇中供養

如來鉤真言曰


　【◇】
曩　莫　薩　滿　多　沒　馱　喃　惡　娑　嚩　哆羅(二合引)
【◇】
缽啰(二合)　底　賀　哆　怛　佗(引)　蘗　　擔　俱
【◇】
舍　冒　地　左　哩野　播　哩　布　啰　迦　婆嚩(二合)
◇
賀(引)

行者次當入三世勝金剛忿怒三摩地。觀威德熾盛四面八臂。左蹈◇塢◇摩天后。右腳蹈摩醯首羅天

則結三世勝印　以二手金剛拳。檀慧互相鉤。直豎于進力。成已誦真言三五或七遍。真言曰


　【◇】
唵　遜　婆　儞　遜　婆　吽　發　吒　吃哩(二合)　賀拏(二合)
【◇】
吃哩(二合)　賀拏(二合)　吽　發　吒　吃哩(二合)
【◇】
賀拏(二合)　跛　野　吽　發　吒　阿(引)　娜　野　斛(引)
【◇】婆　誐　鑁　嚩　日啰(二合)　吽　發　吒


復次即結上方諸天教敕印　以二手各作金剛拳。二頭指互相旋繞。結印成已而教敕言。汝等十六大護大藥叉將等。受佛付囑護持國王。及護國界一切有情。令得安樂辟除災禍。今我國境有某難事。汝等大護助我軍陣摧破怨敵。汝等當令彼軍被縛迷悶。令某荒亂。使我軍兵強盛得勝。作是敕已即誦真言三遍曰(已下召請諸天并同此結本印)


　【◇】
吽　跛　里(入)　底　娜嚩(二合)　里(入)　多(入)　嚩　日啰(二合)
【◇】
羯　灑　唅　若

復次當結游虛空諸天教敕印　以二手金剛縛。屈二頭指以甲相背。并豎二空押于二風。結印成已。一依前文而教。敕已。即三遍誦真言曰


　【◇】
唵　嚩　日啰(二合)　蘗啰(二合)　跛　拏　野　嚩　日啰(二合)
◇
吽

復次當結住虛空諸天教敕印　如降三世印。二食相繞。以印安于頂上即是結印已。一依前文而教敕言。即誦真言三遍曰


　【◇】
唵　嚩　日啰(二合)　摩　啰　吃啰(二合)　鑁

復次當結地居諸天教敕印　以二手金剛縛。舒二風頭相合。如金剛護菩薩印即是。結印已。一依前文而教敕言。即三遍誦真言曰


　【◇】唵　嚩　日啰(二合)　滿　馱　憾


次結地底諸天教敕印　以二手各展令掌向外。二空頭相捻。二風相鉤。二火以頭相拄。以印安于眉間。一依前文而教敕言。即三遍誦真言曰


　【◇】
唵　賀　嚕　迦　嚩　日啰(二合)　娑　摩　野　娑　嚩
【◇】
努　瑟吒(二合)　娑　么　野　母　捺啰(二合)　缽啰(二合)
【◇】
憾　惹　迦　吽　發　吒

既啟告已。則結慧手作金剛拳。按于幢上誦十字佛頂真言一百八遍

欲誦此十字佛頂真言。先應結印誦之七遍　印以二手內相叉為拳。二空入于掌中。二風各屈拄二空背即是。誦真言曰


　【◇】
唵　嚩　日啰(二合)　薩　怛舞(二合)　瑟抳(二合)　灑　吽
【◇】
發　吒

念誦已即更焚香獻花。即捧閼伽奉。為帝王并及百姓。發廣大利益安樂殊勝之愿。即結金剛縛豎合二火。即成。誦金剛解脫真言三遍。送圣眾各還本宮。真言曰


　【◇】
唵　嚩　日啰(二合)　穆

法事已訖。則收幢于凈函或篋安置。供養食飲等。依法送往河流之中

摧魔怨菩薩破他陳敵法

　　　　　　發軍時節依宿曜日量

貞享三年九月十九日一校正了

　　　　河南延命沙門凈嚴(四十有八)