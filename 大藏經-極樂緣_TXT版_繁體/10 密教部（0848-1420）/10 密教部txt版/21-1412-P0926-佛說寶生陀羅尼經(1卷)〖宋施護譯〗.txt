　　No. 1412

佛說寶生陀羅尼經

　　　　西天譯經三藏朝散大夫試鴻臚少卿傳法大師臣施護奉　詔譯


曩謨(引)啰怛曩(二合)啰濕彌(二合)贊捺啰(二合)缽啰(二合)底曼尼哆尾儞焰(二合)帝(引)惹具世濕嚩(二合)啰(引)羅(引)惹野怛他(引)誐哆(引)野(引)啰賀(二合)帝(引)三藐三沒馱(引)野怛儞也(二合)他啰怛儞(二合引)啰怛儞(二合引)啰怛曩(二合)吉啰尼啰怛曩(二合)缽啰(二合)底曼膩帝啰怛曩(二合)三婆尼(引)啰怛曩(二合)缽啰(二合)鼻(引)啰怛努(二合引)訥誐(二合)帝(引)娑嚩(二合引)賀(引)

若有眾生。于此如來陀羅尼名號受持供養。彼人生生得轉輪位。成就梵行具大神通。獲十種陀羅尼。復值恒河沙等諸佛如來而無虛妄。經俱胝劫不入輪回路。不斷菩提種不失菩提心。永滅一切罪得報身如來。若人持誦滿一七日。是人當得天眼清凈。若人耳聞恒復憶念。是人決定當得菩提。于過去世所作善根亦得現前。若傳一人所有無間罪業。悉得除滅永斷輪回。是人不被水火盜賊之所侵害。而復諸根不缺眾病不生鬼魅不著。眾所愛敬于當來世受持如來微妙之法供養諸佛。若人聞已心喜禮拜贊嘆。是人功德無量無邊。于生生中口出妙香廣一由旬。身毛孔中恒有光明常自照曜。常作如來勝利之事如阿難陀。具如是不可思議功德

佛說寶生陀羅尼經