佛說穰麌梨童女經

　　　　唐三藏沙門大廣智不空奉　詔譯


如是我聞。一時薄伽梵。住舍衛國祇樹給孤獨園。與大苾芻眾千二百五十人俱。復有無量菩薩摩訶薩。及諸天龍藥叉乾闥婆阿修羅迦樓羅緊那羅摩睺羅伽人非人等皆來集會。爾時世尊告諸苾芻。我念往昔。住雪山北游香醉山。見一童女。百福相好莊嚴其身。鹿皮為衣以諸毒蛇而為瓔珞。將諸毒蟲蚖蝮之類。前后圍繞常為伴戲。飲毒漿食毒果。彼女見我謂言。仁者當知聽我宣說穰麌梨真言。能除世間一切諸毒。若人聞此真言。及持我名者。不被一切諸毒所害。爾時童女為我宣說。我從彼女聞已。常持此法饒益有情。我今當說真言曰

怛儞也(二合)他(去聲引)唵(引)壹里蜜帝(引一)底(丁以切)里蜜帝(引二)壹里底里蜜帝(引三)努(鼻)迷努(鼻)么(引)里(引)曳(平聲引四)訥泚訥蹉(去聲引)里(引)曳(平聲五)得羯啰抳(尼呈切鼻六)嚩(無博切)羯啰抳(鼻上同七)羯濕弭(二合引)[口*(隸-木+士)](引八)羯濕弭(二合引)啰穆訖帝(二合引九)惡只(只曳切十)惡伽(去聲)寧(十一)惡伽(去聲)曩伽寧(十二)壹里曳(十三)壹里壹里(引)曳(十四)阿(上聲)佉(去聲引)夜(引)曳(平聲十五)姶(烏合切)播(引)夜(引)曳(平聲十六)濕吠(二合引)帝(引十七)濕吠(二合引)多頓奶(引十八)阿(上)曩(引)努(鼻)啰乞曬(二合引)娑嚩(二合引)賀(十九)

佛告諸苾芻。若人一切聞陀羅尼。卻后七年遠離一切諸毒。若常受持。一切毒蟲及諸毒藥悉不能害。若有毒蛇來嚙此人者。頭破作七分猶如蘭香梢。其有受持此真言法。應以白物先供養師。然后受持必獲成就。苾芻當知。勿于蛇前稱誦此明。其蛇必死。應當以此真言。加持死蛇令其蘇息。真言曰

怛儞也(二合)他(去聲引一)唵(引)壹羅(引二)尾羅(引三)斫句(引)嚩句(去聲引四)句(引)拏(引)句奶(引)底(丁以切五)報(引)拏(引)報(引)奶(引)底(同前)[寧*頁]矩嚕拏(引六)[寧*頁]矩魯奶(引)底(同前七)普吒啰蒵(引)普吒啰蒵(引八)普吒赧(讁簡切)拏啰蒵(引九)薩跛啰蒵(引十)薩跛吒赧(準上音)拏啰蒵(引十一)曩(引)誐啰蒵(引十二)曩(引)誐吒赧(同前)拏啰蒵(引十三)阿(上)泚(引)蹉禮(引十四)揆攞尾曬(引十五)試(引)帝(引)試(引)多嚩寧(引十六)滿跢(引)黎(引十七)伊(上)里黎(引十八)賀黎賀黎(十九)旦奶(引)旦奶(引二十)怛[齒*來](二十一)娑普(二合)吒娑普(二合)吒娑嚩(二合)賀(引二十二)

爾時世尊說此陀羅尼已。告諸苾芻。我此真言能解世間一切諸毒。蟲毒魅毒蠱毒藥毒等不能為害。若有被毒中者。以此真言加持皆得消滅。諸苾芻此穰麌梨陀羅尼。于一切如來大會中說。真實不虛不顛倒語。如語不異語諸有藥毒咒毒蟲毒魅毒。欲來相害。能令卻著本所與者。令使諸毒入水入火入柱入壁。亦令入地。所有諸毒不令成毒。悉能除滅。若人受持此經日誦一遍。非但滅世間諸毒。亦能除滅身中三毒。爾時世尊。復說穰麌梨童女隨心真言及成就法。修行者欲成就此法。先斷五辛亦不食鹽不食油。斷語于一凈處。三時澡浴三時換衣。結印誦隨心真言滿一萬遍。則行法成就。復作一切事必獲成就隨心真言曰

唵(引)阿(上聲)枲(思以切)爾賀(二合引一)戌(引)攞爾賀吠(二合引)嚩啰(二合)迦(引)臾(引三)仡啰(三合)娑仡啰(二合)娑(四)入嚩(二合)羅入嚩(二合)羅(五)摩賀(引)迦(引)里(六)摩賀(引)喻只(霓夷切引七)濕嚩(二合)里(引)曳(引八)唵(引)頗[齒*來](引九)普吒啰奚(引)娑嚩(二合引)賀(引十)吽癹吒(上半聲)娑嚩(二合引)賀(引十一)

我今復說穰虞梨印及觀行法。其根本印。以二手相搏如掬物勢。以二小指相并。余八指各散開微曲即成。結此印誦前根本真言。加持自身五處。所謂右肩左肩心喉額等項上散印。次結隨心印。以右手五指散開。微屈如師子爪形即成。結此印誦隨心真言七遍加持五處。修行者作先行成就法已。欲作法除毒之時。觀想自身為穰麌梨童女。身綠色狀如龍女。具足七頭項有圓光。應想四臂。右第一手持三戟叉第二手執三五莖孔雀尾。左第一手把一黑蛇第二手施無畏。又想七寶瓔珞耳珰環釧。臂腳釧莊嚴其身。并以諸蛇用為瓔珞。想從一一毛孔流出火焰。作此觀已于被螫人前。結根本印及隨心印。加持自身五處。取一熟銅碗盛水。誦隨心真言加持七遍。以右手掬水打被螫人心上。所有毒氣漸漸銷除。即于真言句中增加此句。所謂

左攞娑嚩(二合引)賀(引)尾鑠(疏覺切)娑縛(二合引)賀(引)

即取凈土加持七遍。周匝圍繞被螫之人。一切諸毒應時銷滅。又法于被螫人前。結本印數誦吽字一字真言。或誦撲字一字真言加持。皆能除毒。若常受持此穰麌梨法。能滅世間一切諸毒。所求無不遂心。爾時世尊說此經已。時彼大會天龍藥叉人非人等。聞佛所說皆大歡喜信受奉行

佛說穰麌梨童女經