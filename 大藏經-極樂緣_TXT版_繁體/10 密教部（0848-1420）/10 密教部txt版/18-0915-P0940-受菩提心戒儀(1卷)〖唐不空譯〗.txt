　　No. 915

受菩提心戒儀一卷

　　　　開府儀同三司特進試鴻臚卿肅國公食邑三千戶賜紫贈司空謚大鑒正號大廣智大興善寺三藏沙門不空奉　詔譯


　弟子某甲等　　稽首歸命禮
　遍虛空法界　　十方諸如來
　瑜伽總持教　　諸大菩薩眾
　及禮菩提心　　能滿福智聚
　令得無上覺　　是故稽首禮　

禮佛真言曰

唵薩嚩怛他孽多(引)跛娜滿那喃迦嚧彌

次應運心供養

　弟子某甲等　　十方一切剎
　所有諸供養　　花鬘燈涂香
　飲食幢旛蓋　　誠心我奉獻
　諸佛大菩薩　　及諸賢圣等
　我今至心禮　

普供養虛空藏真言曰

唵誐誐曩(引)三婆嚩嚩曰啰(二合)斛

次應懺悔

　弟子某甲等　　今對一切佛
　諸大菩薩眾　　自從過去世
　無始流轉中　　乃至于今日
　愚迷真如性　　起虛妄分別
　貪嗔癡不善　　三業諸煩惱
　及以隨煩惱　　違犯他勝罪
　及余罪愆等　　毀謗佛法僧
　侵奪三寶物　　廣作無間罪
　無量無邊劫　　不可憶知數
　自作教他作　　見聞及隨喜
　復依勝義諦　　真實微妙理
　圣慧眼觀察　　前后中三際
　彼皆無所得　　自心造分別
　虛妄不實故　　以為慧方便
　平等如虛空　　我悉皆懺悔
　誓不敢覆藏　　從今懺已后
　永斷不復作　　乃至成正覺
　終更不違犯　　唯愿十方佛
　一切菩薩眾　　哀愍加護我
　令我罪障滅　　是故至心禮　

懺悔滅罪真言曰

唵薩嚩跛波捺賀(引)曩嚩曰啰(二合)野(引)娑嚩(二合引)賀(引)

次當受三歸依

　弟子某甲等　　從今日以往
　歸依諸如來　　五智三身佛
　歸依金剛乘　　自性真如法
　歸依不退轉　　大悲菩薩僧
　歸依三寶竟　　終不更歸依
　自利邪見道　　我今至心禮　

三歸依真言曰

唵步(引)欠

次應受菩提心戒

　弟子某甲等　　一切佛菩薩
　從今日以往　　乃至成正覺
　誓發菩提心　

有情無邊誓愿度　福智無邊誓愿集

佛法無邊誓愿學　如來無邊誓愿事

無上菩提誓愿成

　今所發覺心　　遠離諸性相
　蘊界及處等　　能取所取執
　諸法悉無我　　平等如虛空
　自心本不生　　空性圓寂故
　如諸佛菩薩　　發大菩提心
　我今如是發　　是故至心禮　

次誦受菩提心戒真言曰

唵冒地唧多母怚波(二合)那野(引)彌

　　最上乘教受發菩提心戒懺悔文

弟子某甲等。歸命十方一切諸佛諸大菩薩大菩提心為大導師。能令我等離諸惡趣。能示人天入大涅槃。是故我今至心頂禮

弟子某甲等。十方世界所有一切最勝上妙。香花旛蓋種種供養。奉獻一切諸佛菩薩。至心頂禮

弟子某甲等。自從過去無始已來。乃至今日。貪嗔癡等種種煩惱。及忿恨等諸隨煩惱。惱亂身心。廣作一切身業不善殺盜邪淫。口業不善妄言綺語惡口兩舌。意業不善貪嗔邪見。種種煩惱。無始相續纏染其心。令身口意造罪無量。或殺父母殺阿羅漢。出佛身血破和合僧。毀謗三寶打縛眾生。破齋破戒飲酒食肉。及食五辛。如是等罪無量無邊。不可憶知。今日誠心發露懺悔。一懺已后。永斷相續更不敢造。唯愿十方一切諸佛諸大菩薩。加持護念。能令我等罪障銷滅

弟子某甲等。自從今身乃至當坐菩提道場。于其中間。歸依如來無上三身。歸依方廣大乘法藏。歸依一切不退菩薩僧。歸依佛竟。歸依法竟。歸依僧竟。從今已后更不歸依二乘外道。唯愿十方一切諸佛。證知我等。至心頂禮

弟子某甲等。始從今身。乃至當坐菩提道場。于其中間。誓發無上菩提心

　眾生無邊誓愿度　　福智無邊誓愿集
　法門無邊誓愿學　　如來無邊誓愿事
　無上菩提誓愿成　

今所發心。復當遠離我法二相。顯明本覺。真如平等鏡智現前。得善巧智。具足圓滿普賢之心。唯愿十方一切諸佛諸大菩薩證知我等。至心頂禮

　南無東方阿閦佛　南無南方寶生佛　南無西方阿彌陀佛　南無北方不空成就佛　南無清凈法身毗盧遮那佛

受菩提心戒儀一卷