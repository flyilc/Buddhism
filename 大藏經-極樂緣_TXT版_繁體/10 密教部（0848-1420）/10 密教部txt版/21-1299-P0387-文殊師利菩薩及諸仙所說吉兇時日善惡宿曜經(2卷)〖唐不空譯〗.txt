　　No. 1299

文殊師利菩薩及諸仙所說吉兇時日善惡宿曜經卷上

　　　　開府儀同三司特進試鴻臚卿肅國公食邑三千戶賜紫贈司空謚大監正號大廣智大興善寺三藏沙門不空奉　詔譯


　　　　弟子上都草澤揚景風修注


和上以乾元二年翻出此本。端州司馬史瑤。執受纂集不能品序。使文義煩猥。恐學者難用。于是草澤弟子揚景風。親承和上指揮。更為修注。筆削以了繕寫奉行。凡是門人各持一本。于時歲次玄枵大唐廣德之二年也

　　宿曜歷經序分定宿直品第一

天地初建。寒暑之精化為日月。烏兔抗衡生成萬物。分宿設宮管標群品。日理陽位。從星宿順行。取張翼軫角亢氐房心尾箕斗牛女等一十三宿。迄至于虛宿之半。恰當子地之中。分為六宮也。但日月天子。俱以五星為臣佐而日光炎猛。物類相感。以陽獸師子為宮神也。月光清涼。物類相感。以陰蟲巨蟹為宮神也

又日性剛義。月性柔惠。義以濟下惠以及臣。而日月亦各以神宮均賜。五星以速至遲。即辰星太白熒惑歲鎮。排為次第。行度緩急于斯彰焉。凡十二宮即七曜之躔次。每歷示禍福經緯災祥。又諸宮各有神形。以彰宮之象也。又一宮配管列宿九足。而一切庶類相感

月廣五十由旬。得系命以京吉兇。大體屬于日月

日廣五十一由旬風精　太白廣十由旬空精　歲星廣九由旬月精　辰宿廣八由旬火精　熒惑廣七由旬日精　土星廣六由旬　星宿小者廣一俱盧舍

日宮下面頗梨之寶火精之質也。溫舒能照百物。月宮下面琉璃之寶。清涼能照萬物。日月諸曜。眾生業置于空中。乘風而止。當須彌之半踰健陀羅之上。運行于二十七宿十二宮焉。宮宿之分今具說之。更為圖書耳

第一星四足。張四足。翼一足。大陽位焉。其神如師子。故名師子宮。主加官得財事。若人生屬此宮者。法合足精神富貴孝順。合掌握軍旅之任也

第二翼三足。軫四足。角二足。辰星位焉。其神如女。故名女宮。主妻妾婦人之事。若人生屬此宮者。法合難得心腹多男女足錢財高職故合掌宮房之任

第三角二足。亢四足。氐三足。太白位焉。其神如秤。故名秤宮。主寶庫之事。若人生屬此宮者。法合心直平政信敬多財。合掌庫藏之任

第四氐一足。房四足。心四足。熒惑位焉。其神如蝎。故名蝎宮。主多病克禁分身之事。若人生屬此宮者。法合饒病薄相惡心妒忌。合掌病患之任

第五尾四足。箕四足。斗一足。歲星位焉。其神如弓。故名弓宮。主喜慶得財之事。若人生屬此宮者。法合多計策足心謀。合掌將相之任

第六斗三足。女四足。虛二足。鎮星位焉。其神如磨竭。故名磨竭宮。主斗諍之事。若人生屬此宮者。法合心粗五逆不敬妻子。合掌刑殺之任

右已上六位總屬太陽分。已下六位總屬大陰分

第七虛二足。危四足。室三足。鎮星位焉。其神如瓶。故名瓶宮。主勝強之事。若人生屬此宮者。法合好行忠信足學問富饒。合掌學館之任

第八室一足。壁四足。奎四足。歲星位焉。其神如魚。故名魚宮。主加官受職之事。若人生屬此宮者。法合作將相無失脫。有學問富貴忠直。合掌吏相之任

第九婁四足。胃四足。昴一足。熒惑位焉。其神如羊。故名羊宮。主有景行之事。若人生屬此宮者。法合多福德長壽。又能忍辱。合掌廚膳之任

第十昴三足。畢四足。觜二足。太白位焉。其神如牛。故名牛宮。主四足畜牧之事。若人生屬此宮者。法合有福德足親友。長壽得人貴敬。合掌馬廄之任

第十一觜二足。參四足。井三足。辰星位焉。其神如夫妻。故名淫宮。主胎妊子孫之事。若人生屬此宮者。法合多妻妾得人愛敬。合掌戶鑰之任

第十二井一足。鬼四足。柳四足。太陰位焉。其神如蟹。故名蟹宮。主官府口舌之事。若人生屬此宮者。法合惡性欺誑聰明而短命。合掌刑獄訟之任

上古白博叉二月春分朔。于時曜躔婁宿。道齊景正日中氣和。庶物漸榮一切增長。梵天歡喜命為歲元(景風曰大唐以建寅為歲初。天竺以建卯為歲首。然則大唐令月皆以正月二三四。至于十二。則天竺皆據白月十五日夜太陰所在宿。為月名故呼建卯為角月。建辰為氐月。則但呼角氐心箕之月。亦不論建卯建辰及正二三月也。此東西二之異義。學者先宜曉之今又二詳釋如左也)

角月(景風曰唐之二月也斗建卯位之辰也)　　氐月(景風曰唐之三月也斗建辰位之辰也)

心月(景風曰唐之四月也斗建已位之辰也)　　箕月(景風曰唐之五月也斗建午位之辰也)

女月(景風曰唐之六月也斗建未位之辰也)　　室月(景風曰唐之七月也斗建申位之辰也)

婁月(景風曰唐之八月也斗建酉位之辰也)　　昴月(景風曰唐之九月也斗建戌位之辰也)

觜月(景風曰唐之十月也斗建亥位之辰也)　　鬼月(景風曰唐之十一月也斗建子位之辰也)

星月(景風曰唐之十二月也斗建丑位之辰也)　翼月(景風曰唐之正月也斗建寅位之辰也)

(新演如左。景風曰以梵本初翻。學言隱密。唐之迷惑。不曉其由。自非久習致功卒難。行用今請演舊為新。取歷月日列為立成成前更為大唐月建十二辰圖。參之以宮名。會之以宿次。然后則曉然可觀義理不隱庶當代高才知此意也)(

大唐月建圖　每十二月日數正月二月三月四月五月六月七月八月九月十月十一月十二月　　　一日　虛室奎胃畢參鬼星翼角氐心　　　二日　危壁婁昴觜井柳張軫亢房尾　　　三日　室奎胃畢參鬼星翼角氐心箕　　　四日　壁婁昴觜井柳張軫亢房尾斗　　　五日　奎胃畢參鬼星翼角氐心箕牛　　　六日　婁昴觜井柳張軫亢房尾斗女　　　七日　胃畢參鬼星翼角氐心箕牛虛　　　八日　昴觜井柳張軫亢房尾斗女危　　　九日　畢參鬼星翼角氐心箕牛虛室　　　十日　觜井柳張軫亢房尾斗女危壁　　十一日　參鬼星翼角氐心箕牛虛室奎　　十二日　井柳張軫亢房尾斗女危壁婁　　十三日　鬼星翼角氐心箕牛虛室奎胃　　十四日　柳張軫亢房尾斗女危壁婁昴　　十五日　星翼角氐心箕牛虛室奎胃畢　　十六日　張軫亢房尾斗女危壁婁昴觜　　十七日　翼角氐心箕牛虛室奎胃畢參　　十八日　軫亢房尾斗女危壁婁昴觜井　　十九日　角氐心箕牛虛室奎胃畢參鬼　　二十日　亢房尾斗女危壁婁昴觜井柳　二十一日　氐心箕牛虛室奎胃畢參鬼星　二十二日　房尾斗女危壁婁昴觜井柳張　二十三日　心箕牛虛室奎胃畢參鬼星翼　二十四日　尾斗女危壁婁昴觜井柳張軫　二十五日　箕牛虛室奎胃畢參鬼星翼角　二十六日　斗女危壁婁昴觜井柳張軫亢　二十七日　牛虛室奎胃畢參鬼星翼角氐　二十八日　女危壁婁昴觜井柳張軫亢房　二十九日　虛室奎胃畢參鬼星翼角氐心　　三十日　危壁婁昴觜井柳張軫亢房尾)

仙人問言。凡天道二十七宿有闊有狹。皆以四足均分別。月行或在前后。驗天與說差互不同。宿直之宜如何定得。菩薩曰。凡月宿有三種合法。一者前合二者隨合三者并合。知此三則宿直可知也。云何前合。奎婁胃昴畢觜六宿為前合也

云何為并合。參井鬼柳星張翼軫角亢氐房十二宿為并合

云何為隨合。心尾箕斗女虛危室壁九宿為隨合

凡宿在月前月居宿后為前合。月在宿前宿在月后。如犢隨母為隨合。宿月并行為并合也(景風曰凡天象之法。西為前東為后。如月在宿東宿在月西則是宿在月前月在宿后。他皆仿此也)

頌曰

　六宿未到名前合　　十二宿月左右合
　九宿如犢隨從母　　奎宿直應當知耳　

　　宿曜歷經序日宿直所生品第二

昴圖。昴六星形如剃刀。火神也。姓某尼裴苦。食乳酪。此宿直日。宜火作煎煮。計算畜生。合和酥藥。作牛羊坊舍。種蒔入宅。伐逆除暴。剃頭并吉。若用裁衣必被火燒。此宿直生人。法合念善多男女。勤學問有容儀。性合慳澀足詞辯(景風曰中國天文。昴七星。主胡兵。西方之宿也。然今案經文。說星多不與中國相符。覽者遽生疑惑今請依中國天文。二圖其星于腳下。發讀之者高明則心無所昧矣)

畢圖。畢五宿形如半車。缽阇缽底神也。姓瞿曇。食鹿肉。此宿直日。宜農桑種蒔。修理田宅。通決溝渠。修橋道作。諸安久之事。不宜放債。及出財納谷米。若用裁衣必多饒事務。此宿直生人。法合多財產足男女。性聰明好布施。有心路省口語。心意不翻動。行步如牛王有容儀(景風曰中國天文畢八星主邊兵西方之宿也)

觜圖。觜三星形如鹿頭。月神也。姓婆羅墮阇。食鹿肉。此宿直日。宜作舍屋。及造旌纛床帳家具。入新宅嫁娶沐浴裝束。入壇祭星曜。除災害吉。此日裁衣被鼠咬。此宿生人。法合有名聞景行。美容貌心肚慎凈。愛服藥必得力。心口隱密舉動不輕燥。為人好法用愛禮儀(中國天文觜三星。主軍之士。西方之宿也)

參圖。參一星形如額上點。魯達羅神。姓盧醯底耶。食血。此宿直日。宜求財及穿地。賣乳酪煮酥押油。及諸剛猛之事。若用裁衣終慎鼠厄。此宿生人。法合猛惡梗戾嗜嗔好。合口舌毒害心硬臨事不怯(景風曰中國天文參十星主將軍。西方之宿也)

井圖。井二星形如屋栿。日神也。姓婆私瑟吒。食蘇餅。此宿直日。宜惠施貧窮必獲大果。凡有所作必得成就。又宜祭天宜嫁娶納財。不宜合藥服食。若用裁衣必相分離。此宿生人。法合錢財或有或無。情愛聲名作人利官。縱有官厄還得解脫。受性饒病亦多男女。高故議有急難。若論景行稍似純直(景風曰中國天文井八星主天門。南方之宿也)

鬼圖。鬼三星形如瓶。蘗利訶馺撥底神也。姓謨阇耶那。食蜜糗糖稻谷華及乳粥。此宿直日。宜作百事譽長壽。若理王事及諸嚴飾之相。拜官升位入壇受鎮。學密法吉。若用裁衣必有吉祥勝事。此宿生人。法合分相端政無耶僻足心力。合多聞有妻妾豐饒財寶。能檢校處分又足親(景風曰中國天文鬼五星主官寮南方之宿也)

柳圖。柳六星形如蛇。神也。姓曼陀羅耶。食蟒蛇肉。此宿直日。宜作剛猛斷決伐逆除惡。攻城破賊吞害天下。若用裁衣后必遭失。此宿生人。法合軟眼饒睡性虛。梗戾嗜嗔不伏人欺。又好布施亦好解脫。耽著情事難得心腹(景風曰中國天文柳八宿主廚膳之任。南方之宿)

星圖。星六星形如猛。薄伽神也。姓瞿必毗耶那。食卒日消。此宿直日宜種蒔雜物。亦宜種五谷。宜修宅舍祭祀先亡。若用裁衣后必損失。此宿生人。法合愛[口*爭]競不能自押捺[口*蓍]嗔怒。父母生存不能孝養。死后方崇祭饗追念。亦足奴婢畜乘資產。有名聞足卻泡亦多兼卻泡。一生之間好祈禱神廟(景風曰中國天文星七星主衣服。南方之宿也)

張圖。張二星形如杵。婆藪神也。姓瞿那律耶。食乳粥。此宿直日。宜喜慶事。求女婚娶修宅拜官作新衣。受長密法學道承仙并吉。若用裁衣必被官奪。此宿生人。法合足妻妾多男女。出語愜人意。甚得人愛。少資財智策。亦不多業。合得人財(景風曰中國天文張六星。南方之宿也)

翼圖。翼二星形如跏趺。利耶摩。姓遏咥黎。食栗蘇。此宿直日。宜所作皆吉。買田宅筑墻穿塹。修農業種蒔。凡諸安久之事并吉。若用裁衣后必更得財。此宿生人法合愛騎乘鞍馬駕馭車牛。布施吃用觸處游從。為人穩口語。受性愛音樂(景風曰中國天文翼二十二星。主府縣事。南方之宿也)

軫圖。軫五星形如手。毗婆怛利神也。姓跋蹉耶那。食乳粥。此宿直日。宜急速事。遠行外國修理衣裳。學藝業婚娶。開園圃并吉。此宿生人。法合有諸寶物業。合游歷州縣。稟姓嫉妒為人少病。能立功德兼愛車乘(景風曰中國天文軫四星。主車乘騎。南方之宿也)

角圖。角二星形如長幢。瑟室利神也。姓僧伽羅耶那。此宿直日。宜嚴飾造衣裳寶物錦繡之事。觀兵行軍祭祀天神。賞賜將士并吉。若用裁衣終當逃亡。此宿生人。法合善經營饒六畜。所作事多合。又手巧所作愜人情。只合二男(景風曰中國天文角二星主天門東方之宿也)

亢圖。亢一星形如火珠。風神也。姓蘇那。食大麥飲菉豆酥。此宿直日。宜調象馬又宜教擊鼓。婚娶結交種蒔并吉。若用裁衣后必得財。此宿生人。法合統領頭首辯口詞能經營饒財物。凈潔裝束愛吃用。造功德足心力益家風(景風曰中國天文亢四星。主兵東方之宿也)

氐圖。氐四星形如牛角。因伽陀羅只尼神也。姓邏怛利。食烏麻雜華。此宿直日。宜種蒔五谷果木醞酒。不宜起動房舍車馬之事。若用裁衣多逢親識。此宿生人。法合有分相好供養天佛。心性解事受性良善。承君王優寵。富饒財物利智足家口(景風曰中國天文氐四星主侵害東方之宿也)

房圖。房四星形如帳。布密多羅神也。姓多羅毗耶。食酒肉。此宿直日。宜交婚姻喜慶吉祥之事。及受戒律入壇受灌頂。修仙學道升位并吉。若用裁衣后必更裁。此宿生人。法合有威德足男女饒錢財。合快活紹本族榮家風(景風曰中國天文房四星主天道。東方之宿也)

心圖。心三星形如階。因陀羅神也。姓僧訖利底耶那。食粳米蔬乳。此宿直日。宜作王者所須事。兼宜嚴服。升位登壇拜官職畜乘。案摩理身修功德并吉。不宜出財及放債。若用裁衣必遭死亡盜賊。此宿生人。法合處族眾得愛敬。承事君王多蒙禮。侍摧惡獎善運命得所(景風曰中國天文心三星。主明堂印政。東方之宿也)

尾圖。尾二星形如師子頂毛。儞律神也姓迦底那。食乳果花草。此宿直日。宜沐浴厭咒置宅種樹。合藥散阿伽陀藥并入壇并吉。若用裁衣必遭爛壞。此宿生人。法合足衣食多庫藏。性慳澀志惡戾諍競。合得外財力性愛花藥(景風曰中國天文尾九星主后宮士東方之宿也)

箕圖。箕四星形如牛步。水神也。姓刺婆耶尼。食瞿陀甜苦味。此宿直日。宜穿地造舍決渠開水。種花藥修園圃醞酒醬并吉。若用裁衣后必得病。此宿生人。法合游涉江山經營利閨。為人耐辛苦。立性好淫逸婦人。饒病愛酒(景風曰中國天文箕四星主妃后。東方之宿也)

斗圖。斗四星形如象步。毗說神。姓毗耶羅那。食蜜糗稻花。此宿直日。宜著新衣及安久之事。置庫藏修理園林。造車乘營田宅造寺宇。作兵器并吉。若用裁衣多得美味。此宿生人。法合愛鞍馬歷山林。愛祈禱祀結交賢良。多伎能足錢財(景風曰中國天文斗六星。主江湖。北方之宿也)

牛圖。牛宿吉甚吉祥。其宿三星形如牛頭。風梵摩神也。姓奢拏耶那。食乳粥香花藥。此宿生人。法合福德所作不求(景風曰案天竺以牛宿為吉祥之宿。每日牛時直事。故天竺以牛時為吉祥之時也。瞿曇氏以歷經者。牛宿吉祥女圖術是也。今說牛星又與中國亦別。案中國天文牛宿六星主開渠河。北方之宿也)

女圖。女三星形如梨格。毗藪幻神也。姓目揭連耶那。食新生酥及鳥肉。此宿直日。宜為公事置城邑。立卿相發兵造戰具。并學伎能穿耳。理發案摩并吉。不宜初著新衣。或因之致死。又不宜諍競。若用裁衣必足病痛。此宿生人。法合足心力少病。好布施守法律。勤道業榮祖宗(景風曰中國天文女四星主藏府土。北方之宿也)

虛圖。虛四星形如訶梨勒。娑婆神也。姓婆私迦耶。食于大豆喻沙。利上云和水煮如乳狀。為喻沙相也。此宿直日。宜建急事學問。及沐浴乞子法。供養婆羅門置城邑營兵馬。及初著新衣嚴飾冠帶并吉。若用裁衣多得糧用。此宿生人法合足谷多貯積。長命富勝蒙君王寵愛。又好響禱神廟終身快樂。不合辛苦(景風曰中國天文虛二星主宰相位。北方之宿也)

危圖。危一星形如花穗。婆魯拏神也。姓丹茶耶。食羝羊肉。此宿直日。宜合藥避病穿池種麻商人出行。納財造船醞酒并吉。若用裁衣心遭毒厄。此宿生人。法合嗜酒耽淫。耐辛苦心膽硬。與人結交必不久長無終始。又能處分事務解藥性多嗔(景風曰中國天文危三星主墳墓北方之宿也)

室圖。室二星形如車轅。阿醯多陀難神。姓阇耶尼。食一切肉。此宿直日。宜為剛猛事勘罪人捕奸捉非。若為吉事不宜。若用裁衣必遭水厄。此宿生人。法合決猛惡。性嗜嗔愛劫奪。能夜行不怕。慮性輕燥毒害無慈悲(景風曰中國天文室二星。主宗廟北方之宿也)

璧圖。壁二星形如立竿。尼陀羅神也。姓瞿摩多羅。食大麥飯酥乳。此宿直日。宜造城邑婚娶。永久長壽增益吉慶。不宜南行。若用裁衣多得財物。此宿生人。法合承君王恩寵。為姓慎密慳澀有男女愛。供養天佛亦好布施。不多愛習典教(景風曰中國天文壁二星主圖書秘法。北方之宿也)

奎圖。奎三十二星形如小艇。甫涉神也。姓曼茶鼻耶。食肉及飲糗。此宿直日。造倉庫及牛馬坊。挍算畜牧醞酒镕糟。冠帶出行并吉若用裁衣必得寶器。此宿生人。法合有祖父產業。及有經營得錢財。物合用盡后更得之。事無終始為性好布施。亦細澀業。合游蕩足法用。慕善人作勝律儀之事。無終始賞男女。受教學典教(景風曰中國天文奎十六星。主武庫西方之宿也)

婁圖。婁三星形如馬頭乾闥婆神也。姓河說耶尼。食烏麻雜苽。此宿直日。宜為急速之事。合和服藥內牛馬吉。若用裁衣。必增益衣服。此宿生人。法合多技能少疾病妙解醫方。性好和合布施。足田疇多游仆從。合事君王。受性勤公務稟志慎密(景風曰中國天文婁三星。主林苑。西方之宿也)

胃圖。胃三星形如三角。阇摩神也。姓粟笈婆。食烏麻稻米蜜肉。此宿直日。宜為公事。及王侯修善事并吉。用剛猛伐逆取叛。除兇去奸非并吉。若用裁衣必損減資福。此宿生人。法合膽硬惡性靈耽酒嗜肉。愛驅策劫奪強暴。稟志輕躁。足怨敵。饒男女多仆從(景風曰中國天文胃三星。形如角。主兵軍。西方之宿也)

凡畢翼斗壁為安重宿。等直日。宜造宮殿伽藍館宇寺舍。種蒔修園林。貯納倉庫收。積谷米。結交朋友婚姻。榮命時相造家具。設學供養入道場及安穩。并就師長入壇受灌頂法。造久長之事并吉。唯不宜遠行索債。無保進路造酒。剃頭剪甲博戲。若此宿生人。法合安重威肅正福德。有大名聞

凡觜角房奎為和善宿。此宿直日。宜入道場問學技藝。習真言結齋戒。立道場受灌頂。造功德設音樂。及吉祥事喜慶。求婚舉放。對君王參將相。冠帶出行。服藥合和并吉。若此宿生人。法合柔軟溫良。聰明而愛典教

凡參柳心尾為毒害宿。此等宿直日。宜圍城破營。設兵掠賊。交陣破敵。劫盜攎蒱射獵并吉。若此直日生人。法合磣毒剛猛惡性

凡鬼軫胃婁為急速宿。此等宿直日。宜放債貸錢。買賣交關。進路出行。調六畜乘習鷹鷂。設齋行道入學受業。服藥入道場受灌頂市買并吉。此宿生人。法合剛猛而捷疾有筋力

凡星張箕室為猛惡宿。此等宿直日。宜守路設險劫掠相攻。攎蒱博戲造兵器謀斷決囚徒。放藥行酪射獵。祭天祀神承兵威并吉。此宿生人。法合兇害猛殺。宜舍身出家作沙門

凡井亢女虛危五星為輕燥宿。又為行宿。此等宿直日。宜學乘象馬驕射馳走。浮江泛舟。奉使絕域和國入蕃。又勸行禮樂蘭閱兵馬。種蒔造酒合和藥并吉。此宿生人。法合澆薄不然則質直平穩

凡昴氐為剛柔宿。此等宿直日。宜鍛煉爐治修五行家具。及造瓦買賣之事。又宜設齋送葬鉆。煉酥乳計算畜生入宅王者作盟會并吉。此宿生人。法合為性。寬柔而猛。君子之人流也(景風曰會經文言語。多有中國之俗。如攎蒱戲和國入蕃之類也。并是翻異西言譯同東語。庶覽之者悉之。幸不以文害意旨也)

　　宿曜文殊歷序三九秘宿品第三

一九之法　命宿　榮宿　衰宿　安宿　危宿　成宿　壞宿　友宿　親宿

二九之法　業宿　榮宿　衰宿　安宿　危宿　成宿　壞宿　友宿　親宿

三九之法　胎宿　榮宿　衰宿　安宿　危宿　成宿　壞宿　友宿　親宿

此法以定人所生日。為宿直。為命宿為第一。次以榮宿又次衰宿。及安宿危宿成宿壞宿友宿親宿。如是九宿為一九之法。其次則以業宿為首。以下九準前為二九之法。次則以胎宿為首。以下九準前三九之法而周二十七宿眾為秘密(景風曰假如有人二月五日生者。其人屬畢宿。即以畢宿為第一命。以次觜宿為榮宿。參為衰宿。井為安宿。鬼為危宿。柳為成宿。星為壞宿。張為友宿。翼為親宿。軫為業宿角為榮宿亢為衰宿。并同友直如女胎宿。虛為榮宿。已下準前是為三九之法。他皆準此)

和上云凡與人初結交者。先須看彼人命宿押我何宿。又看我命宿押彼人何宿。大抵以榮安成友親為善。堪結交。自余并惡不可與相知。以為秘法耳(景風曰案太史有舊翻九執宿命古。殊未有此法今則新譯。庶用傳之流行萬代耳)

凡命胎宿直日。不宜舉動百事。業宿直日。所作皆吉祥。衰危壞宿日。并不宜遠行出入遷移。買賣裁衣剃頭剪甲并不吉。壞日。又宜壓鎮降伏怨仇。及討伐暴惡。安日。移動遠行。修園宅臥具。作壇場并吉。危日。宜結交婚姻。歡會宴聚吉。成日。修學問道合藥求仙吉。友親日。宜結交朋友大吉

凡日月直星沒

犯逼守命胎之宿此人是厄會之時也。宜修功德持真言念誦。立道場以禳之

若犯業宿及榮安成友親等宿。并所求不遂百事迍邅。亦宜修福念善

若犯衰危壞等宿者。則所求稱意百事通達(景風曰凡欲知五星所在分者。據天竺歷術。推知何宿具知也。今有迦葉氏瞿曇氏拘摩羅等三家天竺歷。并掌在太史閣。然今之用。多用瞿曇氏歷。與大術相參供奉耳)

　　宿曜歷經序七曜直日品第四

夫七曜日月五星也。其精上曜于天其神下直于人。所以司善惡而主理吉兇也。其行一日一易七日一周周而復始。直神善惡言具說之耳(景風曰推求七曜直日法。今具在此經卷末第八歷算法中。具備足矣)

日精日太陽。直日。宜策命拜官觀兵習戰。持真言行醫藥。放群牧遠行造福設齋祈神合藥內倉庫入學論官并吉。不宜諍競作誓行奸。對陣不得先起。若人此曜直日生者。法合足智策端政美貌孝順短命。若五月五日得此曜者。則其歲萬物豐熟。若有虧蝕地動者。則萬物莫實不千日為殃

月精日大陰。直日。宜造功德成就。作喜樂僚教女人裁衣服。造家具安床。穿渠修井窖。買賣財物倉庫內財。洗頭割甲著新衣并吉。不宜婚嫁。入宅結交私精出行大兇。奴婢逃走難捉得囚系者出遲。不宜殺生及入陣并兇。此日生人合多智策美貌。樂福田好布施孝順。若五月五日得此曜者。歲多疾病秋足霜冷。若有虧蝕地動者。則歲中饒疾死

火精日熒惑。直日。宜決罰罪人國取盜賊。作欺誑事買金寶牛羊。動甲兵修戎具教旗。克賊必勝訴訟先起。合藥種蒔割甲結婚。不得出財征債。禁者難出病者必死。若此直日生人。法合丑陋惡性妨親害族。便弓馬多嗔。若五月五日得此曜者。則歲中多諍競。若虧蝕地動者。則歲中多有兵馬損傷

水精日辰星。辰星直日。宜入學事師長。學工巧伎能攻城。又宜舉債出行怨敵伏仇得財。唯不宜修造宅舍對戰斗敵。作賊妄語并兇。被囚者即后必有陰謀說動當時。若五月五日得此曜者。則歲中有水災。虧蝕地動則百物不熟人多瘴癘耳

木精日歲星。歲星直日宜策命使王及求善知識。并學問禮拜修福布施嫁娶。作諸吉事請謁。及結交入宅著新衣沐發種菜木。調伏象馬買奴婢并吉。若為兇事則大兇。若人此日生者。法合貴重榮祿。若五月五日得此曜者。歲中豐熟若有虧蝕地動則公王必死

金精日太白。太白直日。宜見大人官長。沐浴冠帶求親結婚。良友罪饌宜入宮至并吉。逃亡難得畋獵并戰不吉。若人此直日生者。法合短命好善人皆欽慕。若五月五日得此直日者。則下田不牧歲中驚擾之事。若虧蝕地動者則六畜多損傷耳

土精日鎮星。鎮星直日。宜修園圃買賣田地弓馬。合藥伏怨放火。立精舍作井窖吉。唯不宜結婚冠帶及出行。若人此日生者。法合少病足聲名。少孝順信朋友。若五月五日得此直者。則合歲中多土功。若虧蝕地動者則國中人民不安泰(景風曰茫茫大造化乃為陰陽。精曜運天靈神直地。吉兇之應唯人信之。故譯出此法。為伐秘密經。庶傳習者幸無謬矣。凡人出行不得面沖七曜。若沖日曜當遭大厄。若沖月曜親眷多傷。若沖木曜家人背心若沖土曜必有死厄若沖金曜則災祥并至)

乃為頌曰

日。火月建德。貴神眷歲。背鎮死金沖并至

　　宿曜歷經秘密雜占品第五

凡如七曜運天。犯著人六宮宿者。必有災厄。一者命宿。二者事宿。三者意宿。四者聚宿。五者同宿。六者克宿。從命數第十為事宿。第四為意宿。第十六為聚宿。第二十為同宿。第十三為克宿(景風曰有人屬婁宿者。向前數第四得畢為意宿第十得星則為事宿。十三得軫則為克宿也皆準此求即得也)

若七曜犯命宿。則亡失錢財必多災厄。若犯事宿則招殃咎。若犯意宿則必多愁苦。若犯聚宿則亡失財囚閉。若犯同宿則離坼不安家口衰耗。若犯克宿亡財失官勢力衰損。若七曜總不犯此六處者。則所為皆得(景風曰皆須共三九秘宿相參然后定災厄也)

頌曰

　十事規求鎮不來　　四意愁煩因惱也
　十六聚失災厄形　　二十同路相乖背
　十三克挫勢力名　

七曜與此宿不犯者。則百惡澄清

凡日在本宮及第三第六第十位為果大吉。熒惑守本宿大有災厄耳。月在本命宮及第六第七第三宮即為果吉。歲星與在第三第七劣九宮者吉。辰與氐第四第十宮者并吉。太白在本命宮者合有大厄。凡人有災厄時。可持真言立道場而用禳之若有人不記得本所屬宿。而來問我者何以答之。日皆先須看人初來之時。觸著處而斷之。則可知耳。若先觸頭者則屬昴宿。若先觸額者則屬畢宿。若先觸眉者則屬觜宿。若先觸眼者則屬參宿。若觸兩頰及耳者則屬井宿。若先觸牙及胸者則屬鬼宿。若觸齒者則屬柳宿。若觸項者則屬星宿。若觸右肩則屬張宿。若觸左肩則屬翼宿。若觸手者則屬軫宿。若觸頦頤者則屬角宿。若觸缺盆及項下胸上者則屬亢宿。若觸臆者則屬氐宿。若觸右臂則屬房宿。苦觸左臂則屬心宿。若觸心脾骨者則合屬尾宿。若觸右脅者則屬箕宿。若觸左脅者則屬斗宿。若觸臍者則屬牛宿若觸腹肚者則屬女宿。若觸小腸下者則屬虛宿。若觸胯腿及后分者則屬危宿。若觸右腿髀者則屬室宿。若觸左腿髀者則屬壁宿。若觸膝胢者則屬奎宿。若觸脛者則屬婁宿。若觸腳者則屬胃宿(景風曰若人不得本生月日者。則知本所屬宿用此法以定之。和上以此法門為秘密耳)

凡軫星大陽直。畢宿大陰直。星宿土直。尾宿火直。柳宿水直。鬼宿木直。房宿金直。此等七日名為甘露吉祥日。宜學道求法。受密印及習真言

凡尾宿大陽直。心宿大陰直。壁宿火直。昴宿水直。井宿木直。張宿金直。亢宿土直。此等七日名為金剛峰日。宜降伏魔怨持日天子真言

凡胃宿大陽直。鬼宿大陰直。翼宿火直。參宿水直。氐宿木直。奎宿金直。柳宿土直。右此等七日名為羅剎日。不宜舉動百事。唯射獵及諸損害之事也

　　宿曜歷經序黑白月分品第六

凡月有黑白兩分從。一日至十五日為白月分。從十六日至三十日為黑分。每月白月一日三日五日七日十日十一日十三日。黑月一日三日五日七日十日十一日十三日。所向皆成就名為吉祥日

又白月四日夜。八日晝。十一日夜。十五日晝。黑月三日夜。七日晝。十日夜。十四日晝。為兇惡時。所作不成就

又白月二日六日九日十二日

又黑月二日六日九日十二日十四日。此等平平時。隨立宿曜為吉兇

又白月四日十一日夜。八日十五晝黑月三日十日夜。七日十四日晝。兇惡氣生時。所作反招殃咎

凡兇惡之日。日中已后卻成吉時。兇惡之夜夜半已后。卻成吉時乃為頌曰

　一三五七十　　十一與十三
　于二白黑分　　所作皆成就
　黑三夜七晝　　十夜十四晝
　白四夜八晝　　一夜十五晝
　于此白黑分　　晝夜不成就
　日中夜已后　　所求皆成就　

　　宿曜歷經序日名善惡品第七

從一日至十六日(景風曰一日。即是白月之一日也。十六。即黑月之一日也。今恐讀者難會。故略云黑白之言。直裁日數之爾)名為建名日。梵天下。宜為善業學道求仙。及事師尊宿并吉唯不宜遠出行耳

凡二日十七日名為得財。日造化神下。宜合藥按摩工巧出行結交婚親。增益田宅并吉凡三日十八日名為威力日那羅延下。宜摧敵除逆習戰畜獸獎訓下人。營田種蒔大吉

凡四日十九日名為猛武日。閻羅天下。宜作惡業殺害殘賊摧伏叛逆則吉。為善事卻兇

凡五日二十日名圓滿日。日天子下。宜為善業修營床帳及車乘衣服。營田宅結婚并吉

凡六日二十一日名為求名日。童子神下。宜為久長安定事。營宅宇寢廟。及建國邑伽藍牛馬坊廄等并吉。不宜出行

凡七日二十二日名為友朋日。北斗天下。宜結交慶喜安定和藥。王者初服及造旌旗帷帳并吉。唯不宜遠行

凡八日二十三日名為大戰日婆藪天下。宜為力用之事造兵仗。城壘穿濠塹并吉

凡九日二十四日名為兇猛日。毗舍阇鬼下。宜圍城縛敵進途伐逆。不宜入宅及削發并兇

凡十日二十五日名為善法日。善法神下。宜安久之事及急速飛捷。穿鑿井窖修道。作功德伽藍順法之事并大吉

凡十一日二十六日為慈猛日。自在天下。宜新立宅舍營建城廟館宇廄[土*曹]。及設大祭祀天神并吉

凡十二日二十七日為名聞日。日天子下。宜作久長安國之事。及車乘倉庫并吉。唯不宜放債

凡十三日二十八日為最勝日。大魔王下。宜所作皆急速皆吉。及著衣服華鬘金玉裝畫。又宜嫁娶修車乘。入壇場學法求道吉

凡十四日二十九日為勇猛日。藥叉大將下宜擒縛掩捕詭詐。相謀害大吉。唯不宜遠行

凡十五日三十日為吉祥日。魂靈神下宜祭先亡作婆羅門大祭求福。布施供養師僧尊長。學戒善事求法大吉

文殊師利菩薩及諸仙所說吉兇時日善惡宿曜經卷上文殊師利菩薩及諸仙所說吉兇時日善惡宿曜經卷下

　　　　開府儀同三司特進試鴻臚卿肅國公食邑三千戶賜紫贈司空謚大鑒正號大廣智大興善寺三藏沙門不空奉　詔譯


西國每一月。分為白黑兩分

入月一日至十五日。為白月分(以其光生漸明白之謂也)。入月十六日至三十日。為黑月分(以其光漸減黑之謂也)。文殊師利菩薩。說時日偈云

　一三五七十　　十一與十三
　于二黑白分　　所作皆成就
　黑三夜七晝　　十夜十四晝
　白四夜八晝　　一夜十五晝　

　(所謂一夜者。十一夜也。勒頌者貴省文也)

　于此黑白月　　晝夜不成就
　日中及中夜　　已后皆通吉　

　　擇日

每入月。一日十六日三日十八日五日二十日七日二十二日十日二十五日十一日二十六日十三日二十八日

已上是吉日。所作吉祥事必成就

　　擇時

入月。四日夜八日晝十一日夜十五日晝十八日夜二十二日晝二十五日夜二十九日晝已上日晝夜之時。所作皆不吉為事不成。惡猶不可作何況善事。如于堿鹵之地種物不生

入月。二日六日九日十二日十四日十七日十九日二十一日二十三日二十四日二十七日三十日已上平日。若與好宿好曜并者即吉。如與惡宿惡曜并者即兇。夫兇惡晝。日中已后通吉用。兇惡夜半已后亦通吉用

　　白黑月所宜吉兇歷

每月一日十六日。梵云缽阇缽底下(唐云梵王)是建名日。宜為善業學伎藝。苦節修行布施等事。及作愛敬增益長久之事并吉。不宜遠行

二日十七日是得財日。梵云苾利訶馺缽底神下(唐云造化神下)宜按摩合藥作工巧法。遠行進路結交婚姻

三日十八日是威力日。梵云毗紐神下(亦云那羅延天下)宜摧敵除逆調習象馬四足諸畜等。及訓將惡人下賤之類。營田種蒔有大為作事皆吉十八日夜惡中夜已后還吉

四日十九日是猛武日。梵云閻謨神下(唐云閻羅王下)作惡業日。是殺害日。與一切不善事殘酷業皆悉相應。宜摧敵破逆吉。余不吉。四日夜不吉。中夜已后吉

五日二十日是圓滿日。梵云蘇謨神下(唐云月天子下)宜修福善業。作臥具床座衣服莊飾物。及車輿等物。營田宅結婚姻。凡諸慶樂事并吉

六日二十一日是求名日。梵云摩羅神下(唐云童子天下)宜諸久長安定之事。營田宅及天廟福舍伽藍。建城邑立牛馬坊諸畜坊廄并吉。不宜遠行進路

七日二十二日是朋友日。梵云七婆怛沙耶仙神下(唐云北斗也)宜結朋友安定之事。王者服新衣。及纛幟床座臥具。大寶嚴飾之物并吉。二十二晝惡。午后吉

八日二十三日是力戰日。梵云婆娑。善神下(唐云婆藪天下)宜力用之事。宜修造攻戰之具。置邊沖險固城壘。冢塹調乘象馬等事并吉。八日晝惡午后吉

九日二十四日是兇猛日。梵云嚕達啰尼神下(唐云毗舍阇鬼王下)宜圍城縛敵進途伐逆取毒。不宜入宅修理發兇

十日二十五日是善法日。梵云蘇達謨神下(唐云善法神下)宜作久長事及急速事。置井穿鑿坑塹。行法修道。又作功德福舍伽藍。凡諸順法及愛敬等事皆吉。二十五日夜不吉。半夜已后通吉

十一日二十六日是慈猛日。梵云嚕捺嚧神下(唐云自在天下)宜新立宅舍。營天廟城邑官曹館室伽藍殿塔。及火祭室功德福舍并吉。十一日夜惡中夜后還吉

十二日二十七日是名聞日。梵云阿逸都神下(唐云曰天子下)宜作久長安定事及修輦輿。嚴飾頭發置倉生藏等吉。不宜放債取債

十三日二十八日是最勝日。梵云缽折底神下(唐云天魔下)所為急速事。又宜敬愛之事取婦人。及乘車輿等。并入壇場習行道術并吉

十四日二十九日是勇猛日。梵云藥芻神下(唐云藥叉將下)宜往擒縛相詭誑事。暴虐惡人作非法之物。宜行詐妄詭誘怨敵。彼必信受。不宜遠行進路。二十九日晝惡午后吉

十五日三十日是吉相日。梵云必多盧神下(唐云魂靈神下)宜祭先亡宜作婆羅門大祠求安隱法。及布施供養父母尊者諸天。持齋戒施食。及諸祭祠吉。十五日晝惡午后吉

右每月。日所宜用吉兇如前。必審用之萬不失一。其晝夜善惡并如前嘉釋

二十七宿十二宮圖(唐用二十八宿西國除牛宿。以其天主事之故。十二宿猶唐十二次。又說云西國以子丑十二屬記年。以星曜記日。不用甲子者。以宿曜于人無功于事尤當故。經云日有一倍力宿有四倍力。曜有八倍力。好時之力萬倍焉)

西國皆以十五日望宿。為一月之名。故二月為角月(西國以二月為歲首。以其道齊景正日夜停分。時淑氣和草木榮茂一切增長故。梵天折為歷元)

三月名氐月。四月名心月。五月名箕月。六月名女月。七月名室月。八月名婁月。九月為昴月(梵語昴星名迦提。西國五月十五日雨安居。至八月十五日滿已后五月十五日滿已后至九月十五日已來自恣。故號為迦提。但取星名而已。今中國迦提。即是事而妄者。別為訓釋蓋大謬焉)十月名觜月。十一月名鬼月。十二月名星月。正月名翼月夫欲知二十七宿日者。先須知月望宿日。欲數一日至十五日已前白月日者。即從十五日下宿。逆數之可知。欲知十六日已后至三十日。即從十五日下宿。順數即得。但依此即定(假如二月十五日是角日。十四日是軫日。十三日是翼日。若求十五日已后者。即十五日是角日。十六日是亢日十七日是氐日。他皆仿此)

<PIC>21039501.gif</PIC>
<PIC>21039502.gif</PIC>

夫欲求人所屬宿者。即于圖上。取彼生月十五日下宿。從此望宿逆順數之。至彼生日止。則求得彼人所屬宿也

又法略算求人本命宿。先下生日數。又虛加十三訖。即從彼生月望宿。用上位數順除。數盡則止。即得彼人所屬命宿(假令有人。二月十七日生者。則先下十七日為位。又虛加十三共得三十。即從二月望宿角。亢氐房二十七宿一周法除之訖余三等。即角除一。亢除二氐除三。則彼人是氐宿生。他皆仿此)

夫取宿直者。皆月臨宿處。則是彼宿當直。又月行有遲疾。宿月復有南北前后隨合如何可知。則以后頌言求之可解頌曰

　六宿未到名合月　　十二宿月左右合
　九宿如犢隨母行　　從奎宿數應當知　

頌言六宿未到名合月者。則從奎。婁胃昴畢觜。此六宿。月未至宿。月則名彼宿直也。十二宿月左右合者。即參井鬼柳星張翼軫角亢氐房等。此十二宿日。臨彼宿上。及前后南北。并取屬彼宿用得也。九宿如犢隨母行者。則配月為母。配宿為犢。則月居宿前。宿居月后。如犢母之像也。當以此頌復驗之于天。則宿月用之無差。此皆大仙密說也

　　二十七宿所為吉兇歷

昴宿。宜火則煎煮等事。檢算畜生即畜生。融酥和合。作牛羊諸畜坊舍及牧放。入溫室。種蒔黃色赤色等物。入宅及名金作等吉。宜伐逆除怨作剃剪之具。賣物求長壽求吉勝事。不宜修理鬢發及遠行道路。宜莊飾冠帶佩服金雕等寶物

畢宿。宜農桑種蒔修田宅嫁娶。作廚舍作食作畜生舍。通決渠河修橋梁。作諸安定之事。作衣服并吉。不宜取債放債。宜納谷及酒食雜物。不宜生財

觜宿。作急要事及和善事并吉。宜種蒔白汁樹草等。又宜王者作舍作纛床座。又入新宅嫁娶修理發洗浴。作求吉勝法。著新衣嚴飾作喜樂調畜生。作除災謹身咒術壇場之法。祭星曜作髻并吉

參宿。宜求財及諸剛嚴事。穿地賣有乳畜生。造熟酥押油醞酒。押甘蔗種甘蔗畋獵。及置關津等并吉

井宿。有所惠施必獲大果。有所置事必成就。宜作諸祭婆羅門祭法天法。宜嫁娶及納婦人必子息繁盛。此宿所作事皆成吉。唯不宜合藥服

鬼宿。所作皆吉。求聲譽長壽若為生事。及諸端嚴相將其服拜官勝位。有所為求并皆吉祥福德增長。又宜遠行進路修理發著新衣。及洗浴等事并吉

柳宿。宜嚴拭事。是伐逆圍城掩襲。封潛竊詭誓詐敵人。時此宿雨者必蚊虻。苗稼滋盛七星宿凡諸種蒔皆吉。唯不宜種虋。宜種五谷等種蕓薹。又宜修宅祭先亡。將五谷入宅。作諸住定業并吉亦宜修理鬢發

張宿。宜喜慶事。求女嫁娶修理宅。作衣服嚴飾物。作愛敬法等并吉

翼宿。所作皆吉。置宅垣墻穿壕作市。作城邑作車輿。修農商業種蒔嫁娶。凡作諸安定之事并吉

軫宿。宜諸急速事。遠行向外國。修理鬢發取象調象乘象。學伎藝求女人嫁娶。服著衣裳穿池修園圃造垣墻等吉。除蕩竊逆南行大吉

角宿。宜嚴飾事。取雜色衣作安膳那。服藥及取珊瑚金銀赤銅摩尼金剛諸寶物等諸珍帛初。王者嚴服觀兵及進路。作求安隱祭祀天神。賞賜將士金銀百谷衣物入城。作花鬘臥具歌舞詠唱。并余伎藝等并吉

亢宿。宜調馬騾驢等。必易馴快利。宜教擊諸鼓樂等嫁娶結朋友。宜發遣怨仇。宜不自行動。宜種蒔樹木。種谷小豆大豆烏麻等皆吉

氐宿。宜作農具。種大麥小麥稻粟等。并種蒔諸果樹并吉

凡諸有大為作事并不可作。宜醞酒漿宜種虋栽樹甘蔗等并吉

房宿。宜結朋友婚姻。凡和諸善事喜樂吉祥事。充好往還及攝清。受戒布施發使置官。修道學藝工巧等吉

心宿。宜作王者所須事。并宜嚴服升位。及取捉象馬調乘諸畜等。宜按摩必得。身分潤滿。宜事王者及取左右驅使人等。宜修鬢發作農桑業。唯除營功德事。自余不可輒出財與人。及放債兇

尾宿。宜作服著事。蒔樹種根及取煎吉。又宜剛嚴事。洗浴除滅壓咒。種押蒲桃甘蔗。置宅置藏作愛喜事。合湯及散阿伽陀藥。并壇場事并吉

箕宿。宜剛嚴事。又掘溝渠穿池井通決河流。種水生花及根實者。修園圃醞酒漿。及作橋梁等并吉

斗宿宜著新衣及安久事。置藏修理園林。造車輿等乘載之物。營田宅城邑福舍寺等。作戰具及諸用物并吉

女宿。凡為公事皆吉。出城外發教命除逆敵置城邑。立宰輔發兵作戰具取與。及呈學伎藝。穿耳修理鬢發按摩并吉。不宜著新衣及競財穿池等。宜供養尊者諸天父母及諸貴勝

虛宿。宜諸急速事。宜學問及夜浴作求子法。其法不宜晝作。主產閹官。宜供養婆羅門。置城邑及置兵官財等。又宜還人財物賣畜生。著衣著莊嚴具作商業。新置伎藝并吉

危宿。宜合藥取藥服藥并大吉。又宜嚴峻破惡之事。穿河池等及種麻豆等。發遣商人納財置吏取醫。置藏造舟船醞酒漿等。及估賣商皈吉不宜出財

室宿。宜作端嚴事。勘逐罪非除滅兇逆。誑詭敵人諸事并不宜作

壁宿。宜作求長壽增益法。不宜南行。宜造城邑。取衣取財嫁娶婚姻等喜善事皆吉

奎宿。取珍寶宜造倉庫及牛羊坊。挍算畜生造酒融酥。及作堤堰研服藥。著新衣服飾莊嚴遠行進路。作和善事急速事并吉

婁宿。宜諸急速事。與藥取藥調乘象馬。及出賣等并吉

胃宿。宜為公事及王者之善事。亦宜作嚴整之事。伐逆除兇并調訓在下。及馬等畜生并吉

安重。畢翼斗壁。此四是安重宿。宜造莊宅宮殿寺觀義堂。種蒔裁接修立園林。貯納倉庫收積谷麥。納交投友成禮為婚。冊君王封將相授官榮錫班職。造裝具設齋供入道修行。及祈安隱并就師學入壇場受灌頂。造一切久長事務悉須為之皆吉。唯不宜舉債充保。遠行進路造酒。剃毛發除爪甲結仇嫌恨仇隙。習淫欲學攤蒲等并兇

和善。觜角房奎。此等四是和善宿。宜入道問學伎藝。能習咒法結齋戒入壇受灌頂。建功德設音樂吉祥事慶善業。成禮求婚還錢舉債。見君王參宰相。服飾新衣裳冠帶好珠寶。作交關營家業進途結親友服湯藥。醫療眼造一切穩善事務。悉須為之吉

毒害。參柳心尾。此等四是毒害宿。宜圍城破營征兵吃賊。欺誑斗爭烈陣交鋒。申決烈破和合行盜劫設誓。攎蒱博戲造械具戰具。閱兵馬點募健兒。采覘寇敵漸決兇逆。誅戮罪人施毒藥施磣害。調習象馬練祿鷹犬。一切猛浪事務悉須為之吉。其尾宿日。宜種蒔苗稼栽接樹木。營造宅屋立園林。一切嚴固斗競剛柔猛浪辛苦等事。并宜作之

急速。鬼軫牛婁。此等四是急速宿。宜放錢貸債賣交關。行途進路往使征伐。估客上道商主過磧。調伏畜生教習鷹犬。設齋行施習讀經書。教人典誥學諸伎能。服食湯藥并受佩持護身之術。豎幢建旌麾造扇障營蓋傘。入壇場受灌頂騎象馬乘輿。一切事務悉須為之

猛惡。胃星張箕室。此五是猛惡宿。宜守路崄行劫行盜。構斗端起設誑。博戲攎蒱強梁侵奪。奸非淫穢國城斫營。造械具戰具書兵謀。放毒藥施磣害斬決怨敵誅戮罪逆。穰祭星辰祈禱軍福。一切艱難事務。悉須為之

又張宿宜作愛敬法。又其箕宿宜鑿井穿坑。填水渠開河路。一切勞擾事務悉須為之

軫。井亢女虛危。此等五是輕宿。或名行宿。宜學乘騎象馬驢騾駝[馬*婁]及水牛等諸畜。調習野獸并捉乘騎。泛舟系棹渡水浮江。奉使騁域說敵和怨。征納庸調收斂租稅。觀音樂看大禮買賣興販。營造車乘點閱兵士。一切輕捷事務悉須為之。又其危井宿直。宜營稼谷造酒醴。穿坑通決河渠合湯藥并吉

剛柔。昴氐。此二是剛柔宿。或名平等宿。兼善惡帶剛柔辛苦之務穩善之事。悉須為之。又宜鍛煉鐵銷鑠金銀。打釧鈿環佩。造作五行調度。燒瓶瓦器。設齋造葬焚尸埋殯。鉆燧變火擊酪出酥。壓蒲桃搦沙糖放牛行禮。遣馬逐群檢幸廄牧點數畜生。造車器械具從域出莊返城。移入新宅棄劫舊墟室。笞責非為決。戮罪過并王者盟誓結信。一切如此事務悉須為之吉。又其氐宿宜種蒔花藥栽接樹木吉

　　行動禁閉法

日屬軫宿。不得向北路行(縱吉時亦不可行)

日屬女宿不得向東行(縱吉時亦不可行)

日屬鬼宿。不得向西行(縱吉時亦不可行)

日屬婁宿。不得向南行(縱吉時亦不可行)

第七秤宮(取角亢日)

第十一瓶宮(取危室日已上東行大吉)

第五獅子宮(取星張日)

第九弓宮(取尾箕斗日已上西行大吉)

第八蝎宮(取互房心日)

第十二魚宮(取壁奎日已上向南行大吉)

第六女宮(取翼軫日)

第四蟹宮(取鬼柳日已上向南行大吉)

第三男女宮(至參井日東行大吉)

第十摩竭宮(至女虛日南行大兇)

第一羊宮(至婁胃昴日西行大兇)

第二牛宮(至畢觜日北行大兇)

右犯此辰宮宿日。越路發行。縱兵健人眾不免輸他損失

　　裁縫衣裳服著用宿法

　昴必火燒　　畢饒事務　　觜必鼠咬
　參必逢厄　　井必分相　　鬼必吉祥
　柳必棄失　　星必喪服　　張必官奪
　翼必獲財　　軫必恒久　　角必安隱
　亢得美食　　氐必睹友　　房必益衣
　心必盜賊　　尾必壞爛　　箕必得病
　斗得美味　　女必得疾　　虛必得糧
　危必毒厄　　室必水厄　　壁必獲財
　奎必獲寶　　婁必增衣　　胃必減衣　

虛奎鬼井婁畢軫角亢氐房翼斗壁此以上宿可裁縫衣著衣裳余并失

　　三必秘要法

初九畢(命)觜(榮)參(衰)井(安)鬼(危)柳(成)星(壞)張(友)翼(親)二九軫(業)角(榮)亢(衰)氐(安)房(危)心(成)尾(壞)箕(友)斗(親)

三九女(胎)虛(榮)危(衰)室(安)壁(危)奎(成)婁(壞)胃(友)昴(親)

三九法者。皆從本所屬宿為初九。第一命宿。依次第二為榮宿。第三衰宿。第四安宿。第五危宿。第六成宿。第七壞宿。第八友宿。第九親宿(即初九一行也)

次第十宿。為二九行頭為業宿。第十一復為榮宿第十二衰宿。第十三安宿第十四危宿。第十五成宿第十六壞宿。第十七友宿第十八親宿(即是二九行了)次第十九宿。即為三九行頭為胎宿。第二十為榮宿第二十一衰宿。第二十二安宿第二十三危宿。第二十四成宿第二十五壞宿。第二十六友宿第二十七親宿(即三九行了)

此則是二十七宿。周而復始。是為三九之法。三九之法宿者秘要之術。所欲興事營求入官拜職移徙遠行。所為所作一一自看。從己身所屬宿。今日復是何宿。于三九中復善惡如何。與我本生宿善。惡相宜否。如是勘已即看后占

若榮宿日。即宜入官拜職對見大人。上書表進獻君王。興營買賣裁著新衣沐浴。及諸吉事并大吉。出家人剃發割爪甲沐浴。承事師主啟請法要并吉

若安宿日。移徙吉。遠行人入宅造作園宅。安坐臥床帳作壇場并吉

若危宿日。宜結交定婚姻。歡宴聚會并吉

若成宿日。宜修道學問合和長年藥法。作諸成就法并吉

若友宿日。親宿日。宜結交定婚姻。歡宴聚會并吉

若命宿日。胎宿日。不宜舉動百事。值業宿日所作善惡亦不成就甚衰

若危壞日。并不宜遠行出。入移徙買賣婚姻裁衣。剃頭沐浴并兇

若衰日唯宜解除諸惡療病

若壞日宜作鎮壓降伏怨仇。及討伐阻壞奸惡之謀余并不堪

此所用三九法。于長行歷縱不是吉相。己身三九若吉但用無妨

又一說云。命宿胎宿危宿壞宿。此宿日不得進路及剃發裁衣除爪甲并兇

夫五星及日月。陵犯守逼命胎之宿。即于身大兇。宜修功德造善以禳之。若陵逼業宿者及榮安成友親之宿。即所求不遂諸途迍坎。亦宜修福。福者謂入灌頂及護摩并修諸功德。如五星陵犯守逼衰危壞等宿。即身事并遂所作稱心。官宦遷轉求者皆遂。如此當須問知司天者。乃知此年此月熒惑鎮歲辰星太白及日月等。在何宿以此知之。其法甚妙宜細審詳也以見至理

　　宿曜歷經七曜直日歷品第八

夫七曜者。所謂日月五星下直人間。一日一易七日周而復始。其所用各各于事有宜者不宜者。請細詳用之。忽不記得但當問胡及波斯并五天竺人總知。尼干子末摩尼。常以密日持齋。亦事此日為大日。此等事持不忘。故今列諸國人呼七曜如后

日曜太陽胡名蜜波斯名曜森勿天竺名阿儞(泥以反)底耶(二合)

月曜太陰胡名莫波斯名婁禍森勿天竺名蘇上摩

火曜熒惑胡名云漢波斯名勢森勿天竺名糞盎聲哦啰迦盎

水曜辰星胡名咥(丁逸反)波斯名掣森勿天竺名部(引)陀

木曜歲星胡名鶻勿波斯名本森勿天竺名勿哩訶娑跛底(丁以反)

金曜太白胡名那歇波斯名數森勿天竺名戌羯羅

土曜鎮星胡名枳院波斯名翕森勿天竺名賒乃以室折啰

右件七曜上運行于天下直于人間。其精靈神驗。內外典籍具備。自南西北三方諸國。一太陽直日月與軫合。大陰直日月與畢合。火曜直日月與尾合。水曜直日月與柳合。木曜直日月與鬼合。金曜直日月與房合。土曜直日月與星合已上名甘露。日是大吉。祥宜冊立受灌頂。法造作寺。宇及受戒習學經法出家修道。一切并吉

大陽直日月與尾合。太陰直日月與心合。火曜直日月與壁合。水曜直日月與昴合。木曜直日月與井合。金曜直日月與張合。土曜直日月與亢合。已上名金剛峰日。宜作一切降伏法。誦日天子咒及作護摩。并諸猛利等事

大陽直日月與冒合。太陰直日月與鬼合。火曜直日月與翼合。水曜直日月與參合。木曜直日月與底合。金曜直日月與奎合。土曜直日月與柳合。已上名羅剎日。不宜舉百事必有殃禍

　　七曜占

　　太陽直日

其日宜冊命拜官受職見大人。教旗斗戰申威。及金銀作持咒行醫游獵放群牧。王公百官等東西南北遠行。及造福禮拜設齋供養諸天神所求皆遂。合藥服食割甲洗頭。造宅種樹內倉庫捉獲逃走。入學經官理當并吉。其日不宜諍競作誓。行奸必敗不宜先戰不宜買奴婢。此日生者足智端正身貌長大。性好功德孝順父母足病短命。若五月五日得此曜者。其歲萬事豐熟。其日若日月蝕及地動者。其處萬物不生

　　大陰直日

其日宜造功德必得成就。作喜樂朋僚教女人裁衣服。造家具安坐席穿渠造堤塘。修井窖買賣財物倉庫內財。洗頭割甲著新衣并大吉

其日不嫁娶入宅結交私情出行。不問近遠行大兇。奴婢逃走難得。禁者出遲。殺生行惡入賊者必兇。此日生者多智美貌。樂福田好布施孝順。若五月五日遇此曜者。其年多疫疾秋多霜冷加寒。其日若日月蝕并地動。其轉無休息至日月在時未來世已來年月日亦然常轉無盡

　　熒惑直日

其日宜決罰罪人園取盜賊。作誑事買金寶置牛羊群。動兵甲修甲仗教旗打賊。入陣必勝奸盜者成。作誓何畏。宜出獵先經官府者勝。宜種田及種果木。調馬療病合藥并吉。不宜下血者。其日成親著新衣。洗頭割甲入宅結交。火下出財皆不吉。宜征債禁者難出病者必重。其日生者丑漏惡性妨眷屬。便弓馬能言語勇決難養。若五月五日遇此曜者。其年多斗諍后兵賊饒疫病畜生死損。此日若有日月蝕及地動。其年多兵馬傷者多死

　　辰星直日

其日宜入學及學一切諸工巧皆成。收債本利具獲。割甲剃頭遠行者則宜。伏怨敵。不宜修造宅舍。遇戰敵勿先斗。看十問因必謾語作誓并兇。被禁自出失物及逃走必獲。其日生者饒病不孝妨財物。長成已后財物自足有智長命。能言語有詞辯得人畏敬。若五月五日遇此曜者。其年江水泛溢百物不成加寒。若此日日月蝕并地動。歲多饑儉

　　歲星直日

其日宜冊命。及求善知識并學論議。受法禮拜造功德布施。謁官成親交喜樂。入宅著新衣洗頭。宅內種果木修倉庫內財。調馬買奴婢及嫁娶。內象馬造宅作諸事并吉。不宜作誓作賊必敗。妄語爭競必兇。其日亡者未得出埋。不宜祭亡人吊死問病。其日生者宜與人養長命成收之。長有智心善得大人貴重。于父母有相錢財積聚。若五月五日遇此曜者。其歲萬物豐四時調順。如此日日月蝕及地動。王公已下災厄

　　太白直日

其日宜見大人及諸官長。洗頭著新衣冠帶。成親平章婚事結交友會朋流置宅舍。逃走難得勿畋獵。并戰陣不吉。系者出遲生者短命。好善孝順人皆欽慕。五月五日遇此曜者。人畜例驚失必狂賊擾亂。候取良從東擊勝。此日日月蝕及地動者。其歲足風復有雷電損多少田苗

　　鎮星直日

其日宜修園圃買賣田地買口馬。宜合藥伏怨家放野燒打墻作窖一切事。總合作將入宅吉。舉哀葬吉。鞍馬上槽內倉庫并吉。不宜結婚作喜樂服新衣及遠行。其日生少病足有聲名。樂善孝順信于朋友。若五月五日遇此曜者。有土功威重事。此日日月蝕及地動者。世界不安威重人厄

　　七曜直日與二十七宿合吉兇日歷

　　(曜與宿合者。假如正月十五日是軫宿。其忽是太陽直。即是好日他皆仿此)

一切皆悉用之。出入行來用兵出陣學藝。及一切舉動。無不用其宿曜時日。唯東大唐一國。未審知委其曜。亦每日分為八時。平明即是所直之曜。乃至酉戌則八時而周。夜亦分為八時。轉到明日曉時。即次后曜當直。如是細解用之萬不失一

　　釋大白所在八方天上地下吉兇法

凡有

　一日　十一日　二十一日(大白　常在東方)

　二日　十二日　二十二日(常在東南)

　三日　十三日　二十三日(常在南方)

　四日　十四日　二十四日(常在西南)

　五日　十五日　二十五日(常在西方)

　六日　十六日　二十六日(常在西北)

　七日　十七日　二十七日(常在北方)

　八日　十八日　二十八日(常在東北)

　九日　十九日　二十九日(常在中央入地)

　十日　二十日　三十日(常在天上)

右太白如上一月轉者每月亦然恒常隨天年疫死后多虛耗太白是斗戰大將軍。常須順行勿令逆之若。準人出入移徙遠行。及嫁娶拜官斗戰。世間雜事等造用行用。皆如上日時順行用者。大勝吉利。如逆行不順此太白所在行法者皆兇。戰不勝所有移徙遠行等亦無利益。常須順之凡舉事皆吉

文殊師利菩薩及諸仙所說吉兇時日善惡宿曜經卷下