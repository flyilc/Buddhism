　　No. 1163 [Nos. 1162, 1164, 1165]

佛說雨寶陀羅尼經

　　　　唐三藏沙門大廣智不空奉　詔譯


如是我聞。一時薄伽梵住憍睒彌國建吒迦林。與大苾芻眾五百人俱。又與多諸大菩薩摩訶薩俱。時憍睒彌國中有一長者。名曰妙月。諸根寂靜心意寂靜。多有男女及多僮仆。凈信成就。往詣佛所頭面禮足。繞百千匝卻住一面。合掌恭敬而白佛言。世尊欲問如來應正等覺。少有所疑事。惟愿大慈垂愍聽許。爾時世尊告長者言。恣汝意問。當為汝說。令汝心喜。時彼長者聞是語已歡喜踴躍。世尊云何善男子善女人諸貧匱者可得富饒。諸有疾病令無疾病。爾時世尊告妙月長者言。何緣作如是問。時彼長者重白佛言。世尊我等在家多諸眷屬。資財乏少難可支濟。又多疾病。惟愿世尊開示法要。當令貧者永離貧窮。倉庫財寶皆悉盈滿。存濟家中妻子男女眷屬有來求者必生歡喜。為大施主。使諸倉庫金銀珍寶如意摩尼金剛諸珍商佉室羅赤珠碼瑙金寶之類豐饒無有盡竭。周給親屬廣修惠施饒益有情。爾時世尊告妙月長者言。善男子我于過去阿僧祇劫前遇佛世尊。名持金剛海音如來應正遍知。從彼如來受得此雨寶陀羅尼。受持讀誦思惟計念隨喜為他廣說流布。由此陀羅尼威德力故。若善男子人與非人藥叉羅剎畢隸多畢舍遮鳩槃拏烏娑多羅迦布單那羯吒布單那等起惡心者。不能為害。復有諸鬼啖人脂髓膿血涕唾大小便利欲來惱者。不能為障礙。佛告妙月。若有善男子心念手持書寫。但聞名字受持隨喜廣為他敷演者。彼善男子善女人長夜安隱受諸快樂。為瑜伽資糧安隱豐饒故。若有人欲受持此雨寶陀羅尼者。應供養一切如來。一夜二夜或三夜。專心誦持。受敬凈信三寶諸天悉皆歡喜。即雨財寶谷麥。為彼讀誦法師故。即說陀羅尼曰

曩謨(引)婆(去聲)誐嚩帝(一)嚩日啰(二合)馱啰(二)娑(引)誐啰捏(奴逸切)具灑(引)耶(三)怛他(引)[薜/子]多(引)野(四引)怛儞也(二合)他(引)唵素嚕閉(五)跋捺啰(二合)嚩底(丁以切六)瞢誐阿左[口*(隸-木+士)](七)阿左跛[口*(隸-木+士)](八)嗢(鳥骨切)伽(引)跢儞(九)嗢陛娜儞(十)薩寫嚩底(十一)馱(引)娘(上聲)嚩底(丁以切十二)馱曩嚩底(十三)室唎(二合)么底(十四)缽啰(二合)婆嚩底(十五)阿(上聲)么[口*(隸-木+士)](十六)尾么黎(十七)嚕嚕(十八)素嚕閉(十九)尾么黎(二十)阿娜多悉帝(二合二十一)尾娜多悉帝(二合二十二)尾濕嚩(二合)計如(二十三)鴦矩[口*(隸-木+士)](二十四)瞢矩[口*(隸-木+士)](二十五)地地冥(二十六)度度冥(二十七)跢跢[口*(隸-木+士)](二十八)多啰多啰(二十九)嚩日[口*(隸-木+士)](二合三十)阿(引)[革*(蔑-戍+戊)]跢儞(三十一)步計屋計(三十二)吒計吒計(三十三)[革*(蔑-戍+戊)]啰灑(二合)尼(三十四)儞澀播(二合引)娜儞(三十五)婆誐挽(三十六)嚩日啰(二合)馱啰(三十七)娑(引)誐啰(三十八)捏具(引)衫(三十九)怛他(引)蘗跢么弩娑磨(二合)啰(四十)娑么(二合)啰娑么(二合)啰(四十一)薩嚩怛他(引)孽跢(四十二)薩底也(二合四十三)么弩娑么(二合)啰(四十四)僧伽薩底也(二合)么弩娑么(二合)啰(四十五)怛吒怛吒(四十六)布(引)啰布(引)啰(四十七)布(引)啰也布(引)啰野(四十八)婆啰婆(去聲)啰婆(去聲)啰抳(四十九)素瞢誐麗(五十)扇(引)跢么底(五十一)瞢誐攞么底(五十二)缽啰(二合)婆(引)么底摩訶(引)么底(五十三)素婆捺啰(二合)嚩底(五十四)阿(引)蘗蹉(引)阿(引)蘗蹉(五十五引)三么野么弩娑么(二合)啰娑嚩(二合引)賀(引五十六)阿馱(引)啰拏么弩娑么(二合)啰娑嚩(二合引)賀(引五十七)缽啰(二合)婆(去聲引)嚩么弩娑么(二合)啰娑嚩(二合)賀(引五十八)馱哩(二合)底么弩娑么(二合)啰娑嚩(二合引)賀(五十九引)尾惹野么弩娑么(二合)啰娑嚩(二合)賀(引六十)薩嚩薩怛嚩(二合)尾惹野么弩娑么(二合)啰娑嚩(二合引)賀(引六十一)

佛告妙月長者。此名雨寶陀羅尼。以此陀羅尼威力。病患饑儉疾疫業障悉皆消滅。若善男子善女人先應供養一切如來。于一日一夜無間斷誦持此陀羅尼。其家即雨寶如大人量。一切災禍悉皆銷滅。是故善男子當受持此雨寶陀羅尼。廣為他人分別演說。善哉世尊。妙月長者聞佛所說歡喜踴躍。我今從佛受此雨寶陀羅尼。受持讀誦廣為他人分別解說。爾時妙月長者受佛教已。右繞世尊百千匝已。合掌恭敬頭面禮足歡喜而去

爾時佛告具壽阿難陀。汝往妙月長者家。看彼長者諸庫藏中種種財谷諸珍寶物及諸資具今悉盈滿。爾時具壽阿難陀受佛教已。往詣憍睒彌大城往妙月長者家中。入已見諸庫藏之中財寶悉皆盈滿。見此事已心大歡喜踴躍而還。爾時具壽阿難陀怪未曾有心甚歡喜而白佛言。世尊以何因緣妙月長者家中庫藏盈滿。佛言。善男子妙月長者凈信于我。受持此雨寶陀羅尼。為一切有情宣說。是故阿難受持此陀羅尼廣為人說。我以佛眼觀諸世間天人魔梵沙門婆羅門。于此受持雨寶陀羅尼者不能作其障難。何以故。如來不異語故。此真言句不可壞故。此陀羅尼無善根有情耳尚不聞。何況書寫受持讀誦。何以故。一切如來真語宣說。一切如來隨喜。一切如來稱贊。一切如來顯揚。一切如來種植。阿難陀白佛言。善哉世尊。以妙伽他而說頌曰

　諸佛不思議　　佛法亦復然
　凈信不思議　　果報亦復然
　寂慧一切智　　法王不生滅
　已到勝彼岸　　稽首佛勇猛　

爾時具壽阿難陀。聞佛說此雨寶陀羅尼經。踴躍歡喜白佛言。世尊今此法要當何名。此經我等今者云何奉持。佛告阿難陀。此經名妙月長者所問。汝當受持。亦名能獲一切財寶伏藏。亦名一切如來稱贊雨寶陀羅尼教。汝當受持。時薄伽梵說此經已。無量苾芻及諸菩薩并諸天人阿蘇羅等一切大眾。聞佛所說皆大歡喜信受奉行

心真言曰

唵嚩素馱[口*(隸-木+士)]娑嚩(二合引)賀(引)

心中心真言曰

唵室唎(二合)嚩素娑嚩(二合引)賀(引)

小心真言曰

唵嚩素娑嚩(二合引)賀(引)

佛說雨寶陀羅尼經

（持世陀羅尼）

【◇】　【◇】【◇】【◇】【◇】【◇】【◇】【◇】【◇】　【◇】【◇】【◇】【◇】【◇】【◇】【◇】　【◇】【◇】【◇】　【◇】　【◇】【◇】

（雨寶陀羅尼）

【◇】【◇】【◇】【◇】【◇】【◇】【◇】【◇】【◇】【◇】【◇】【◇】　【◇】【◇】【◇】【◇】【◇】【◇】【◇】　【◇】【◇】【◇】　【◇】　【◇】【◇】【◇】