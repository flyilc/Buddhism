　　No. 1038 [No. 1037]

清凈觀世音普賢陀羅尼經

　　　　大唐總持寺沙門釋智通譯


如是我聞。一時婆伽婆。在王舍城耆阇崛山。與大比丘眾五百人俱。菩薩無央數。爾時觀世音菩薩。與九十二俱胝菩薩同座。時觀世音菩薩。于晨朝從坐而起。整衣服合掌恭敬。頭面禮佛而白佛言。世尊我欲說普賢陀羅尼。為憐愍利益一切眾生故。我從過去月光佛所受得此咒。今欲對佛說此陀羅尼。唯愿世尊聽我說之。即說咒曰

那謨遏羅(上)怛那(二合)跢啰(二合)夜耶(一)那謨阿利耶婆路枳羝攝皤(二合)羅(去)耶(二)菩提薩埵(去)耶(三)摩訶薩埵耶(去四)摩訶迦(去)嚧儞迦(去)耶(五)跢侄他(六)佉伽(去)鞞(七)佉伽(去)鞞(八)佉伽(去)鞞(九)者芻佉鞞(十)輸嚕(二合)跢啰(二合)佉鞞(十一)伽羅(二合上)拏佉鞞(十二)是訶皤(二合)佉鞞(十三)迦(去)耶佉鞞(十四)摩那(上)佉鞞(十五)薩啰(上)佉鞞(十六)鞞么佉鞞(十七)輸(上)若佉鞞(十八)儞弭(上)跢佉鞞(十九)波啰(二合上音)尼陀那(去上)佉鞞(二十)娑摩(去)地(上)佉鞞(二十一)波羅弭(上)多佉鞞(二十二)菩提(去)佉鞞(二十三)娑(上)啰(去)娑啰娑羅(二十四)薩婆勃陀地(上)瑟恥(二合)提(二十五)婆啰婆啰婆啰(二十六)達啰摩(二合)地(上)瑟恥(二合)提(二十七)迦羅(上)迦羅迦羅(二十八)僧伽地瑟恥(二合)提(二十九)那謨阿利耶婆路枳帝攝皤(二合)羅(去)耶(三十)菩提薩埵耶(三十一)摩訶薩埵(去)耶(三十二)摩訶迦(去)魯尼迦(去)耶(三十三)那謨薩埵(去)那皤地(上)喃(三十四)菩提薩埵俱胝(去)喃(上三十五)阿地瑟恥(二合)漢都摩(二合受持者自稱名字三十六)阿誘啰皤(二合)濫者(三十七)陀但都(三十八)跢侄他(三十九)素羅毗(上)素羅毗(上四十)摩訶素啰(上)比(四十一)母儞母儞(四十二)摩訶母儞(四十三)摩底摩底(上四十四)摩訶摩底(上四十五)那謨阿梨耶婆路枳羝攝皤(二合)啰(去)耶(四十六)菩提薩埵耶(四十七)摩訶薩埵(去)耶(四十八)摩訶迦(去)嚕尼(上)迦(去)耶(四十九)悉佃(二合)都娑(二合)曼(上)跢跋(重音)陀羅(二合)陀羅尼(五十)莎訶(五十一)

已上根本咒也

結界陀羅尼咒曰

那謨喝啰(上)怛那(二合)跢羅(二合)夜耶(一)那(上)謨訶梨耶婆路枳羝攝皤(二合)啰(去)耶(二)菩(去)提薩埵(去)耶(三)摩訶薩埵(去)耶(四)摩訶迦(去)嚧尼迦(去)耶(去五)跢侄他(六)至里盤陀(去)弭(上七)弭里槃陀(去)弭(上八)至里弭(上)里槃陀弭(上九)似摩(去)槃陀弭(上十)似摩(去)摩迷迦(上)失質(二合)陀底(上)末羯啰(二合)摩都(十一)薩訶(十二)

咒水二十一遍散灑十方即成結界。此陀羅尼咒。先須受持預前結界。如我結界即得成就

奉請陀羅尼曰

納謨啰(上)怛那(二合)跢啰(二合)夜耶(一)那(上)謨訶梨耶　婆路枳羝攝皤啰耶(二)菩提薩埵耶(三)摩訶薩埵(去)耶(四)摩訶迦嚕尼迦(去)耶(五)跢侄他(六)至里至里(七)弭(上)里弭(上)里(八)至里梨(九)[王*垔]醯(上)婆伽畔(十)阿梨耶婆路枳羝攝皤啰耶(十一)莎訶(十二)

若欲請我。如我所說心請已后。從白月八日至十五日。日日三時香湯洗浴著新凈衣。日日三時時別各誦一百八遍咒。至十五日倍勝供養誦無遍數。即其夜半觀世音菩薩。自來為現金色之身相好莊嚴。種種光明放千種光。爾時咒師心莫怖畏。行者見已即得勝地陀羅尼三摩地已。即見東方阿閦鞞佛南方寶相佛。西方阿彌陀佛北方微妙聲佛。見如是等十方無量諸佛如來光明色相。舍此身已生凈佛土。一切處佛之所贊嘆。已說普賢陀羅尼竟

爾時觀世音菩薩說是咒已。九十二俱胝菩薩。皆得住阿毗跋致地。及得見一切諸佛得聞正法。得滅一切三障重罪得大功德。如閻浮提履地微塵等數。行者自身得種種功德莊嚴。一切病苦及諸惡業并皆消滅。又得捷疾辯又得自在心隨愿悉滿。得具足一切諸波羅蜜。隨意往生十方凈土。見一切諸佛聞說正法。得首楞嚴等一切三昧。又得七寶三摩提放光三摩提。大海水三昧騰空三昧出沒三昧。得如是等恒河沙等三昧。又得無量大力陀羅尼門。此咒功德與八十萬陀羅尼功德無異。由此咒力令我得成如是法身。又能利益一切眾生。速得種種聰明辯才清凈法身。由此咒力一聞總持永不忘失。由此咒力我所放索所著之處。一切眾生重罪消滅。一切惡人及惡魔惡鬼惡神。自然降伏消滅。一切眾生聞此咒名及受持者。永不墮地獄餓鬼畜生。佛言善哉善哉汝此咒力。若有四眾能受持者。所得功德及其威力如我無異

爾時觀世音菩薩說是咒時。三千大千世界六種震動。上至阿迦膩吒天。其中所有一切天龍夜叉。一切鬼神人非人等。悉恐怖不安身毛皆豎。贊言善哉此咒神力不可思議。一切眾生皆蒙利益。時觀世音菩薩復白佛言。愿佛證知善哉。一切四眾于我所說咒。悉皆用心受持恭敬供養。爾時觀世音菩薩白佛言。我今受持此咒。一切大地六種震動。一切眾生及諸天龍悉皆忙怕。此咒神力不可思議。以何因緣令我及一切眾生。有受持者得金剛三昧。令汝及一切眾生。有受持者心得安隱。所得功德及其神力如我無異。此咒功能我更為說。旦起誦咒二十一遍。中時二十一遍。向暮二十一遍。恒持不忘能除五逆重罪。又得成就首楞嚴等一切三昧。亦得成就一切陀羅尼。又得成就一切佛法。若能恒常用心誦念不忘。常見釋迦牟尼佛普賢菩薩。觀世音菩薩。及見天女請受佛法。若欲造像。當畫釋迦牟尼佛坐華座上。身黃金色著五彩衣。左廂畫普賢菩薩坐須彌山。其山左邊有七頭龍繞山。于左邊出七個頭。向菩薩看。右邊有五頭龍繞山。于右邊出五個頭。向菩薩看。其菩薩結跏趺坐。兩手執經夾讀著五色衣。其佛右手作印文。左手捉袈裟按膝說法。右廂畫觀世音坐華座。著白色衣胡跪合掌。面向佛看聽佛說法。左廂三手。一手執華。一手捉澡罐。一手捉經甲。右廂三手。一手施無畏出寶。一手捉索一手捉珠。菩薩頂上有佛又向。下作行者。胡跪燒香捉珠。向菩薩看。普賢下作毗陀天女。胡跪坐手捧華冠。著白衣坐具上。向菩薩看。其像凈畫不得有膠。畫依凈法。次說入檀受持法。右從白月八日入道場。用牛糞涂地方作壇。初四肘乃至八肘五色作。須十六罐子安水及花果子。須十六具香爐十六燈盞。若作四肘壇。安四罐子。四具香爐四枚燈盞。飲食種種果子酥密石密。燒種種香六時莫絕。行者澡浴著凈衣如法。唯得食粳米飯粥乳酪酥密果子石密干姜胡椒畢缽。余者不得其飲食。從八日獻佛乃至十五日不收。十六日收送擲水中及火燒。卻從初入道場八日。依對佛壇前。更作一肘壇牛糞作。取干谷木及桑木。取一片咒一遍放壇中。乃至二十一遍竟。然后取七種谷子。用手取咒一遍著火中。乃至二十一遍。白日亦得夜闇亦得。日別一度至十五日燒勿忘竟十五日夜不得睡眠一心誦咒。其夜或時地動或時聞大聲。行者莫生驚怪。安心誦咒念二菩薩。爾時普賢觀世音。即為現身語行者言。汝須何愿隨索皆能滿足。若不得相見稱心。從十六日除壇。更作新壇。準前法行道誦咒。乃至以得見滿愿為限。其行者入道場。唯得見一人使令共語。余人更不得語不得見。行者在道場內亦不得語。須語待出道場。觀世音普賢陀羅尼法具足

清凈觀世音普賢陀羅尼經