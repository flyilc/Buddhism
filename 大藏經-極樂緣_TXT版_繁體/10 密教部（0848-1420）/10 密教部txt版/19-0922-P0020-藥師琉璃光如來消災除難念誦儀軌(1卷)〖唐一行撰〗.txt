　　No. 922 [cf. Nos. 449-451]

藥師琉璃光如來消災除難念誦儀軌

　先凈身口意　　歸命佛法僧
　敬禮遍照尊　　十方諸圣眾
　我今略開演　　秘密消災法
　此法世尊說　　最勝最第一
　速出離生死　　疾證大菩提
　為順眾生界　　及說除災難
　增敬降伏法　　女人懷難月
　產危難生子　　及遭疾患者
　神鬼作禍殃　　建立曼拏攞
　塑畫本尊像　　燈燃四十九
　供養琉璃尊　　晝夜恒照明
　奉香花果食　　五色成幡蓋
　放水陸眾生　　日滿四十九
　加持五色線　　系于病人項
　欲修如是法　　智者先從師
　受三昧耶戒　　發大菩提心
　得持明灌頂　　阿阇梨印可
　然后乃修持　　山林閑靜處
　河池及海岸　　或自居住處
　涂拭曼拏攞　　方圓隨本意
　置二閼伽水　　安排下七位
　燒香花燈明　　飲食涂香等
　陳設壇四邊　　懺悔并隨喜
　勸請發愿等　　回向諸功德
　相應成悉地　　順教而修習
　輪結契印法
　佛部心密印　　定慧應內縛
　雙慧俱申豎　　觀佛滿虛空
　誦真言七遍　　頂上而散印　

真言曰

唵爾曩爾迦娑嚩(二合)賀(引)

　由此加持故　　諸佛悉云集
　光明照行人　　離障速成就
　次結蓮華部　　心印如前契
　屈定輪入掌　　慧輪而建立
　應觀觀自在　　與蓮華眷屬
　在諸如來右　　念真言七遍
　頂右而散印　

真言曰

唵阿魯力迦娑嚩(二合)賀(引)

　由此加持故　　菩薩眾云集
　行人為同事　　所求皆滿足
　次結金剛部　　心印亦如前
　屈慧輪入掌　　定輪而豎建
　應觀金剛手　　一切持金剛
　住在如來右　　念真言七遍
　頂左而散印　

真言曰

唵嚩日啰(二合)地力(二合)迦娑嚩(二合)賀(引)

　以此加持故　　金剛眾云集
　承佛本悲愿　　衛護修行者
　三業如金剛　　堅固無能壞
　次結被甲印　　止觀各為拳
　持輪橫在掌　　止拳而安心
　觀拳加五處　　額兩肩心喉
　加持頂上散　

真言曰

唵仆(入)入嚩(二合)攞帝惹(引)吽

　由此印真言　　加持被甲故
　諸魔不陵逼　　速疾獲成就
　一切佛頂中　　是印大威德
　才結印護身　　人天皆敬仰
　一切崄難處　　及諸災難時
　悉皆獲安樂　　次志心虔懇
　舒奢摩他輪　　毗缽含那持
　印地念真言　　加持滿七遍
　轉此雜染所　　成凈妙佛土　

真言曰

唵步(入)欠(引)

　由此加持故　　成本尊凈土
　有大寶宮殿　　種種持莊嚴
　于寶宮殿中　　想藥師如來
　菩薩眾圍繞　　而觀曼拏攞
　次結迎請印　　用前佛部心
　二輪向身招　　念真言三遍　

真言曰

唵爾曩爾迦翳醯曳(二合)呬婆誐嚩妒(引)瑟抳(二合)灑野娑嚩(二合)賀(引)

　由此加持故　　一切作障者
　悉皆而遠走　　恭敬修行者
　次獻閼伽水　　時花泛其上
　寶藥香種子　　置之于水內
　捧至頂上獻　　念真言七遍
　想浴圣眾足　　稱所求之愿　

真言曰

曩莫(入)三滿哆沒馱喃唵誐誐曩娑么娑么娑縛(二合)賀(引)

　由獻香水故　　離垢獲清凈
　當得灌頂地　　證如來法身
　次結獻座印　　五頂開敷花
　想從印流出　　蓮華師子座　

真言曰

唵迦么攞悉孕(二合)賀娑嚩(二合)賀(引)

　由此真言印　　本尊并眷屬
　各受寶蓮華　　金剛師子座
　次結普供養　　大印之儀則
　諸頂初分交　　從印中流出
　種種諸供養　　燒香花燈明
　涂香飲食等　　眾伎樂云海
　臺傘寶樓閣　　寶座等莊嚴
　勝妙幢幡蓋　　賢瓶眾香水
　皆從印流出　　遍虛空法界
　供養諸如來　　菩薩及圣眾　

真言曰

曩莫三滿哆沒馱喃(引)薩嚩他(引)欠嗢娜誐帝娑頗(二合)啰呬[牟*含]誐誐曩劍娑嚩(二合)賀(引)

　便以三等力　　真實妙伽陀
　誠心念三遍　　一切皆成就
　以我功德力　　如來加持力
　及以法界力　　普供養而住
　后結佛大慈　　護印之軌儀
　五頂堅固縛　　勝輪頂豎合
　印心額喉頂　　等諸佛自體　

真言曰

唵沒馱(引)昧怛哩(二合)嚩日啰(二合)洛乞叉(二合)唅

　由此加持故　　一切魔障難
　及惡人相害　　疾起于慈心
　次結佛眼印　　應以三補吒
　二蓋持光背　　猶如笑眼形
　屈二輪各持　　二光中節文
　印自身五處　　佛母常加護
　念佛眼根本　

真言曰

曩謨(引)婆誐嚩妒烏瑟抳(二合)灑野唵嚕嚕娑普(二合)嚕入嚩(二合)攞底瑟姹(二合)悉馱路左儞薩嚩羅他(二合)娑馱[寧*頁]娑嚩(二合)賀(引)

　由此印真言　　加持威力故
　能滿一切愿　　除一切不祥
　生一切福德　　滅一切罪障
　能令諸有情　　見聞獲安樂
　次稱揚贊嘆　　本尊之功德
　歸命滿月界　　凈妙琉璃尊
　法藥救人天　　因中十二愿
　慈悲弘誓廣　　愿度諸含生
　我今申贊揚　　志心頭面禮
　根本之密印　　二羽內相叉
　兩腕稍相去　　開張三二寸
　禪智而來去　

彼大真言曰

　【◇】

曩　謨(引)　婆(去)　誐　嚩　帝(一)　佩　殺　紫野(二合)
【◇】
虞　嚕(二)　吠　[口*女]　哩也(二合)　缽羅(二合)　婆　啰
【◇】
惹　野(三)　怛　他(引)　蘗　哆(引)　野(四)　啰喝(二合)　帝(五)
【◇】
三　藐　三　沒　馱(引)　野(六)　怛　儞也(二合)　他(引)(七)
【◇】
唵(八)　佩　殺　爾曳(二合)(九)　佩　殺　爾曳(二合)(十)
【◇】
佩　殺　紫野(二合)(十一)　三　么　弩蘗(二合)　帝(十二)
【◇】
娑嚩(二合)　賀(引)(十三)

　由是本尊故　　誦真言遍數
　七遍至百八　　散印于頂上
　陳所祈愿心　　對彼本尊前
　愿希垂照矚　　殄災除橫死
　次即取數珠　　盤置雙掌內
　加持成七遍　　捧珠安頂上　

真言曰

唵嚩曰啰(二合)虞醯曳(二合)惹跛三么曳吽

　由此真言印　　加持念珠故
　從母珠初起　　一遍捻一珠
　真言末字畢　　至母珠卻回
　不應越母珠　　驀過越法罪
　廣教萬八千　　略之一百八
　限數既終畢　　再捧珠加持
　稱所祈求事　　志心普回施　

是法印咒。若善男子善女人等。多諸障難一切疾病。女人難月產厄。愿欲轉禍求福。并患鬼神病難差者。以五色線搓索。咒系病人項及手足腰腹等。仍須請七僧。建置道場造本尊像。寫藥師經六時行道。燃七層燈。造五色幡四十九尺。日轉經四十九遍。放水陸生命四十九頭。時花果子殷勤供養。咒五色線發愿。又以印拄于線上。更咒四十九遍。結四十九結。復念此真言。加持真言曰

曩謨(引)啰怛曩(二合)怛啰(二合)夜耶(一)那謨金毗羅(二)和耆啰(三)彌佉羅(四)安陀羅(五)摩尼羅(六)素藍羅(七)因達羅婆耶羅(八)摩休羅(九)真持羅(十)照頭羅(十一)毗伽羅(十二)那謨(引)毗舍阇瞿流(十三)毗[口*留]離耶(十四)缽啰(二合)頗啰阇野(十五)怛侄他(十六)唵毗舍施毗舍施(十七)毗舍(十八)阇娑摩揭帝(十九)娑嚩(二合)賀(引)

　復贊禮本尊　　結本尊密印
　念真言七遍　　復獻閼伽水
　如前申供養　　辨事佛頂印
　念明句三遍　　左旋而解界
　奉送于圣眾　　如前迎請印
　二輪向外撥　　想像虛空中
　還歸于凈土　　安居寶宮殿　

唵爾曩爾迦蘗蹉蘗蹉婆誐嚩妒(引)瑟膩(二合)灑野婆嚩(二合)賀(引)

　奉送本尊已　　即結佛慈護
　三昧耶密契　　加持印四處
　復結佛眼印　　真言印五處
　結三部心印　　各本明三遍
　復結甲護身　　真言印五處
　禮佛發大愿　　隨意任經行　

藥師如來消災除難念誦儀軌

藥師琉璃光如來消災除難念誦儀軌一部。一行阿阇梨撰。東大寺奝然弟子祚壹之所請也。而今所刻者。靈云開山凈嚴和尚之挍本。所希壽諸梓以布普天。九橫宏難一時消。四大沉痾剎那除。時

享保星舍甲寅臘月吉日和州長谷輪下

沙門無等謹識