　　No. 1204

圣無動尊一字出生八大童子秘要法品

　　　　大興善寺翻經院述


金剛手言。一切眾生意想不同。或順或逆。是故如來現慈怒身。隨作利益。解云。諸佛大悲愍眾生故。即于順者以順而勸。若于逆者以逆而制也。一佛住忿怒三昧。時十方諸佛同共入忿怒嗔三昧。豈毗盧遮那于無相中示現明王。時諸佛菩薩更不現忿怒身哉。是故四方如來。現教令身降伏眾魔。雖然猶不親隨逐。所以本誓不同。或降三世菩薩。降伏天魔及三世貪嗔癡。或軍荼利菩薩調伏常隨魔。謂毗那夜迦。及人魔或焰魔特迦。降伏龍魔及諸怨敵。或金剛夜叉。調伏鬼魔及無智者。如是種種不可具說。不動明王恒隨行者。若天若毗那夜迦。若龍若鬼。所作障礙一時消滅。然諸佛菩薩。若同住一三昧者。可有隨不動弘誓之使者。爰有三藏不空能達明道。即披見秘藏要文。有不動明王一字心密語。即以八字而嚴一字。其八字者即歸命句也。◇唅字為本尊。若爾寧上八字無其形哉。所以者何。◇那◇莫等八字。一一皆歸敬于◇唅之一字。是故從其八字出生歸敬使者。圍繞于◇唅之本尊。所以有八大童子。一慧光菩薩(金剛云。回光即以慧如光照回一切故)。二慧喜菩薩(金剛云。慧喜即回慧為喜)。三阿耨達菩薩。四指德菩薩。五烏俱婆誐。六清凈比丘。七矜羯羅。八制吒迦。是等使者四智四波羅蜜。為親隨順大日教令故。顯現此形圍繞圣無動尊也。各別真言中顯示其義。解云。東方金剛部。即菩提心門。以日光為喻。所以出生使者名慧光。南方寶部即福德門。所以出生使者名慧喜。以福智二嚴為喜故。西方蓮華部即智慧門。所以出現使者名阿耨達。此云無熱。表蓮華生池水而清凈無垢故。北方羯磨部即精進門。所以出生使者名指德也。今此部指前三部德。即依精進能得果故。所以名指德(已上四智)金剛波羅蜜即菩提心行。所以出現。使者名烏俱婆誐。此云超越住世也。寶波羅蜜福德心行。所以出生使者名清凈比丘。表比丘能守護法寶故。法波羅蜜慈悲心行。所以出現使者名矜羯羅。此云隨順。業波羅蜜即方便心行。所以出生使者名制多迦。此云息災也。菩薩方便現嗔形故也。八童子所依說已竟

若行者欲得現當悉地者。行法之中稱彼各名。請乞救護及結印誦咒。即成一切世間殊勝悉地

慧光童子菩薩真言曰(即金剛合掌忍愿合如針)


　【◇】
唵　嚩　日啰(二合)(一)　摩　帝　入縛(二合)　攞(二)
【◇】
菩　地　質　多(三)　曩(歸命本尊)

慧喜菩薩真言曰(金合忍愿如寶形)


　【◇】
唵　啰　怛曩(二合)(一)　摩　帝　娑　度(二)　摩　訶　摩
【◇】
抳(三)　莫(歸命本尊)

阿耨達菩薩真言曰(金合忍愿如蓮葉)


　【◇】
唵　缽　納么(二合)(一)　薩　嚩　娜(引)　賀　缽啰(二合)
【◇】舍　弭　曩(二)　摩　訶　達　摩(三)　三(歸命本尊)


指德童子菩薩真言曰(金合忍愿入掌中面相合)


　【◇】
唵　羯　羅摩(二合)　摩　訶　吠　哩耶(大無畏也)　缽
【◇】
哩　布　啰　迦(滿愿)　滿(歸命本尊)

烏俱婆誐童子真言曰(金剛合掌)


　【◇】
唵　嚩　日啰(二合)(一)　薩　埵婆(二)　烏　俱　婆　誐(三)
【◇】
摩　訶　燥　企耶(二合)(四)　多(歸命本尊)

清凈比丘使者真言曰(梵夾印)


　【◇】
唵　摩　尼(一)　尾　輸　馱　達　摩　俱　嚕(二)
【◇】
啰　乞叉　達　摩(三)　嚩(歸命本尊)

矜羯啰童子真言曰(蓮華合掌)


　【◇】
唵　達　嚕么(一)　矜　羯　啰(二)　底　瑟吒(三)
◇
日啰(二合)(歸命本尊)

制多迦童子真言曰(外縛五股印)


　【◇】
唵　羯　嚕么(一)　制　吒　迦(二)　吽　吽(三)　發　吒(四)
◇
南(歸命本尊)

次本尊真言曰(通用經中印)
【◇】
唵(一)　阿　左　啰(二)　贊　拏(三)　唅(所歸本尊)

次說像法

行者點取一清凈靜處。勿令見人及與非人。即行者與工人共清凈著新凈依。取白?或凈版或凈衣。令畫本尊與八大童子(本尊通用經中像)

慧光之形。少忿怒著天冠。身白黃色。右手持五智杵。左手蓮上置月輪。袈裟瓔珞種種莊嚴

次慧喜菩薩。形似慈面現微笑相。色如紅蓮。左手持摩尼。右手持三股鉤

阿耨達菩薩形如梵王。色如真金頂戴金翅鳥。左手執蓮華。右手持獨股杵。而乘龍王

指德菩薩形如夜叉。色如虛空而有三目著甲胄。左手持輪。右手三叉鉾

烏俱婆誐戴五股冠。現暴惡相身如金色。右手執縛日啰。左手作拳印

清凈比丘剃除首發。而著法袈裟。于左肩結垂。左手執梵夾。右手當心持五股杵。右肩現露。于腰纏赤裳。其面貌非若非老。目如青蓮。其口上牙于下顯出

次矜羯啰形如十五歲童。著蓮華冠身白肉色。二手合掌。其二大指與頭指間。橫插一股杵。天衣袈裟微妙嚴飾

次制吒迦亦如童子。色如紅蓮頭結五髻(一結頂上之中。一結額上。二結頭左右。一結頂后。表五方五智)左手嚩日啰。右手執金剛棒。嗔心惡性之者故不著袈裟。以天衣纏其頸肩。畫像法說已竟

次說供養法

行者欲陳供養者。先須發菩提心。云何菩提心。謂發救眾生之心。思惟眾生苦惱起拔濟心也。如是發心時。不動明王及八大童子為不請師。從自心出護持行者。應當供養。住于山林寂靜之處。燒香散花持念真言。如是行時。使者現身隨意奉仕。先須禮四方如來發大誓愿

即禮東方作是念言。眾生無邊誓愿度。是大圓鏡智愿也。即菩提心門。菩提心即度眾生心。故發此愿作禮者。乃至成佛常得金剛薩埵加持。令菩提心圓滿

次禮南方作是念言。福智無邊誓愿集。是平等性智之因也。即福智門。以福智二種資糧利益眾生故。若發此愿作此禮者。乃至成佛地地中常得虛空藏菩薩授與灌頂。福智圓滿

次禮西方作是念言。法門無邊誓愿學。是愿妙觀察智之因也。即智慧門。為大法王故。作是愿禮者。乃至成佛當得觀自在菩薩加持。智慧圓滿

次禮北方而作是念言。如來無邊誓愿仕。是成所作智之因也。即作業門。于諸佛前作諸事業故。若作是愿禮者。乃至成佛當得金剛業菩薩加持。于一切佛世界成就廣大供養業

次禮毗盧遮那如來而作是言。無上菩提誓愿證。是法界體性智之因也。證大日普賢位。周遍法界。更利眾生故發此愿。時十方諸佛同時證明。贊言善哉。是故一切菩薩圣眾皆共守護。不久當得被無上道。總愿既說。余諸別愿隨意應陳。乃至以此善根回向自他平等利益。兼不食不凈之物。心無憂愁不起貪嗔癡等煩惱。不樂世樂深修禪定。如是行者是世大樂。是眾生師。三摩地現前。速證無上正等菩提

圣無動尊一字出生八大童子秘要法品享保二十龍飛乙卯清明念八日。竊點師傳刊行焉。而無異本可以校者。則以其未正冠書之。以備后人之取舍。冀為訂之　　　日域豐山長谷輪下桑門無等識