　　No. 1076 [cf. Nos. 1075, 1077]

七俱胝佛母所說準提陀羅尼經

　　　　開府儀同三司特進試鴻臚卿肅國公食邑三千戶賜紫贈司空謚大監正號大廣智大興善寺三藏沙門不空奉　詔譯


如是我聞。一時薄伽梵。在名稱大城逝多林給孤獨園。與大苾芻眾并諸菩薩。及諸天龍八部前后圍繞。愍念未來薄福惡業眾生。即入準提三摩地。說過去七俱胝佛所說陀羅尼曰

娜莫颯多南(引)三藐三沒馱(引)俱(引)胝南(引)怛儞也(二合)他(引)唵者禮主禮準泥娑嚩(二合引)賀(引)

若有修真言之行出家在家菩薩。誦持此陀羅尼。滿九十萬遍。無量劫造十惡四重五無間罪。悉皆消滅。所生之處常遇諸佛菩薩。豐饒財寶常得出家。若是在家菩薩。修持戒行堅固不退。誦此陀羅尼常生天趣。或于人間常作國王。不墮惡趣親近賢圣。諸天愛敬擁護加持。若營世務無諸災橫。儀容端正言音威肅。心無憂惱。若出家菩薩具諸禁戒。三時念誦依教修行。現生所求出世間悉地定慧現前。證地波羅蜜。圓滿疾證無上正等菩提

若誦滿一萬遍。即于夢中見佛菩薩。即吐黑物。其人若罪尤重。誦二萬遍。即夢見諸天室寺舍。或登高山或見上樹。或于大池中澡浴。或見騰空。或見與諸天女娛樂。或見說法或見拔發剃發。或食酪飯飲白甘露。或度大海江河。或升師子座或見菩提樹。或乘船或見沙門。或見居士以白衣黃衣覆頭。或見日月或見童男童女。或上有乳果樹。或見黑丈夫口中吐火焰。共彼斗得勝。或見惡馬水牛。欲來抵觸。持誦者或打或叱怖走而去。或食乳粥酪飯。或見蘇摩那花。或見國王。若不見如是境界者。當知此人前世造五無間罪。應更誦滿七十萬遍。即見如上境界。應知罪滅。即成先行。然后依法畫本像。或三時或四時或六時。依法供養求世間出世間悉地。乃至無上菩提皆悉獲得

若有修持此陀羅尼。當知未來成就處所。有難無難悉地遲疾。應于一凈室。以瞿摩夷涂一小壇。隨力供養。以結界真言結十方界。以香水一瓶置在壇中。一念誦。其瓶動轉當知所為所求事成就。若不動轉其事不成

又法取一瓦碗。以香涂置于壇中。專心念誦。碗若轉動事即成就。若不動事即不成

又法欲知未來之事。先涂一小壇令一具相福德童子。澡浴清潔著新凈衣服。以七俱胝真言。加持香涂童子手。又加持花七遍。置童子手中。令童子掩面立于壇中。又取別花誦真言。加持一遍一打童子手背。乃至二十一枚。即問童子善惡之事。童子皆說

又法取一明鏡置于壇中。先誦真言加持花一百八遍已。然后又誦真言。一遍一擲打鏡面。于鏡面上即有文字現。說善惡事

又法欲知事善不善成就不成就。取蘇摩那花香油。誦真言加持一百八遍。涂右手大母指面。誦真言聲不斷絕。令童子觀指上。現諸佛菩薩形像。或現文字具說善惡

又法若人患鬼魅病。取楊柳枝或茅草。誦真言拂患者身。即得除愈

又法若患重病者。誦真言一百八遍。稱彼人名以牛乳護摩即差

又法若孩子夜啼。令童女右搓線。誦真言加持。結二十一結系于頸下。孩子即不夜啼

又法先加持白芥子一百八遍。然后取芥子。誦真言一遍一擲打彼鬼魅者。滿二十一遍其鬼魅馳走。病者除愈

又法若有患鬼。以瞿摩夷涂一小壇。以麩炭畫地作鬼魅形。誦真言以石榴等鞭之。彼鬼啼泣馳走而去

又法若人被鬼魅所著。或復病者。身在遠處不能自來。或念誦人又不往彼。取楊柳枝或桃枝或花。加持一百八遍。使人將往病人所。以枝拂病人。或以花使病人嗅。或以花打病人。是魅即去病者除差

又法若被蛇所嚙。或拏吉女鬼所持。旋繞病人誦真言。其病即愈

又法若人患癰腫等及諸毒蟲所嚙。取檀香汁和土為埿。誦真言七遍涂瘡上即愈

又法若在路行。誦此真言。不被賊劫傷損。亦離諸惡禽獸等難

又法若斗諍言訟論理。及談論求勝者。誦此真言強勝

又法若于江河中行。誦此真言不被漂溺及水中惡龍摩竭黿鼉等傷害

又法若被囚禁系閉者。誦此陀羅尼速得解脫

又法國中有疫病。七夜以油麻粳先。和酥蜜作護摩。即得災滅國土安寧

又法若求豐饒財寶者。每日以種種食護摩。得財寶豐饒

又法欲令人敬愛歡喜者。真言句中稱彼人名。即得歡喜順伏

又法若無衣者。念誦即得衣

又法意中所求。念誦皆得如意

又法若人身體支節痛。加持手二十一遍。摩觸痛處即差

又法若患瘧及頭痛。以加持手二十一遍摩觸。亦得除差

又法涂一小壇。取一銅碗盛滿凈灰。令童子兩手按灰碗上。持誦者應誦真言。本尊使者入童子身。其碗即轉即下語童子。日自結三部三昧耶印。誦三部真言。即取滑石過與童子。童子即于地上書過去未來事吉兇善惡。及失脫經論廢忘難義真言印。即得知解

又法兩軍相敵于樺皮上書此陀羅尼。懸于竹竿上令人手把。誦真言彼敵即破

又法若女人無男女。以牛黃于樺皮上。書此真言令帶。不久當有男女

又法或有女人夫不重。取一新瓶滿盛水。于瓶中著七寶及諸靈藥五谷白芥子。以繒帛系瓶項。以真言加持一百八遍。令女人結根本印安頂上。以水灌頂。即得寵愛敬重。非但敬重亦得有子息。在胎牢固

又法行者每念誦時。結大印誦真言。印塔滿六十萬遍。所求之事即得滿足。觀自在菩薩金剛手菩薩多羅菩薩即為現身。所求如意。或作阿蘇羅宮中王。或得菩薩地。或得長年藥。或得敬愛法成就

又法于菩提道場。于大制底前。誦此陀羅尼。得見圣僧共語與悉地成就。得共彼同行。即共同彼圣僧

又法于高山頂上念誦一俱胝遍。金剛手菩薩將此人領五百六十人。同共阿蘇羅宮。壽命一劫。得見彌勒菩薩。聽聞正法。聞法已獲菩薩地得不退轉

又法上毗補羅山云但有高山亦得有舍利塔像前念誦。隨力以香花供養。乞食以支身命。從月一日至十五日。誦陀羅尼滿三十萬遍。取其滿日一日一夜不食。倍加供養。至后夜即見金剛手菩薩。將行人往自宮中。為行者則示阿蘇羅窟門。入窟中得天妙甘露壽齊日月

又法于三道寶階從天下處寶塔。行者乞食旋繞誦俱胝遍。即見無能勝菩薩。與愿為說妙法。示無上菩提道。或見訶利底母將此人。入自宮中與長年藥。還童年少端正可喜。獲得伏藏大人許可。應廣利益三寶。得一切菩薩安慰示其正道。乃至菩提道場

又法若人無宿善根。無菩提種不修菩提行。才誦一遍則生菩提法芽。何況常能念誦受持

　　七俱胝準提陀羅尼念誦儀軌

若有修習此陀羅尼求成就者。先須澡浴應著凈衣。嚴飾道場安置本尊隨力所辦。其道場法。應擇勝地作四肘壇。掘深三肘除去瓦礫惡土發毛及骨灰炭蟲蟻等。以好凈土填滿筑平。掘無惡土即取舊土填。土若有勝當知其地是大吉祥。速疾成就。取未墮地瞿摩夷。以香水和沙好土為埿。誦無能勝菩薩真言。加持二十一遍。然后埿壇。埿已復取五凈相和五凈者瞿摩夷汁牛尿酪乳酥以無能勝菩薩真言加持一百八遍。右旋遍涂其壇。若于山石上建立。或在樓閣或居船上。一切賢圣得道處。但以五凈涂拭。面向東坐。結無能勝印按地。誦真言七遍加持壇中心。又取諸藥七寶并五谷各少分。掘中心深一肘。安諸藥及七寶。復取舊土填滿平治。以右手按誦地天偈三遍。警覺地天神偈曰

　汝天親護者　　于諸佛道師
　修行殊勝行　　凈地波羅蜜
　如破魔軍眾　　釋師子救世
　我亦降伏魔　　我畫曼茶羅　

誦地天真言曰

曩莫三漫多沒馱(引)南(引)畢哩(二合)體(他以反)微曳(二合)娑嚩(二合)賀

誦偈加持已。然后以檀香涂九個圣位。如滿月以新凈供具。金銀熟銅商法貝玉石瓷木等新器。盛諸飲食及好香草燈燭閼伽香水。隨力所有布列供養。若在家出家菩薩求成就者。每入道場先應禮佛。懺悔隨喜勸請發愿已。應自誓受菩提心戒真言曰

唵沒(引)地止多母怛跛(二合引)娜野弭

菩提心者離一切我執。遠離蘊處界。及離能取所取。于法平等。自心本不生自性空故。如過去一切佛菩薩發菩提心。我亦如是。此名自誓受菩提心戒。由誦一遍思惟勝義諦。獲得無量無邊無為功德。莊嚴三業。乃至菩提道場其福無間斷。速滅一切業障。真言速得成就。本尊現前。如花嚴入法界品。慈氏菩薩為善財童子。說菩提心功德。自誓菩提心戒已。全跏半跏隨意而坐。端身閉目即結定印。想空中準提佛母與七俱胝佛圍繞。遍滿虛空。定中禮一切諸佛及準提佛母。然后以涂手。應結契印。佛部三摩耶印二手虛心合掌。開二頭指屈。輔二中指甲下第一節側。二大指各附二頭指根下即成。當心誦真言七遍。想于如來三十二相八十種好。相好分明如對目前。真言曰

唵怛他(引)孽都納婆(二合)嚩(引)野娑嚩(二合引)賀

由結此印誦真言故。即警覺一切如來。悉當護念加持行者。以光明照觸。所有罪障皆得消滅。壽命長遠福慧增長。佛部圣眾擁護歡喜。生生世世離諸惡趣。蓮花化生速證無上正等菩提

蓮花部三么耶印

以二手虛心合掌。散開二頭指二中指二無名指。屈如蓮花形。安印當心誦真言七遍。想觀自在菩薩相好具足。于頂右散真言曰

唵跛娜謨(二合引)納婆(二合)嚩(引)野娑嚩(二合引)賀(引)

由結此印誦真言故。即警覺觀自在菩薩等持蓮花者。一切菩薩光明照觸。所有業障皆悉除滅。一切菩薩常為善友

金剛部三么耶印

以左手翻向外。以右手掌背安左手背。以左右大小指互相鉤。如金剛杵形安于當心。想金剛手菩薩誦真言七遍。頂左散印真言曰

唵嚩日嚧(二合)納婆(二合)嚩(引)野娑嚩(二合引)賀(引)

由結此印及誦真言故。即警覺一切金剛圣眾。加持擁護所有罪障皆得除滅。一切痛苦終不著身。當得金剛堅固之體

次結第二根本印(用護身)

二手外相叉。二頭指二大指并直豎即成。誦佛母心真言。印身五處。所謂額次右肩次左肩次心次喉。頂上散真言曰

唵迦么黎尾么黎準泥娑嚩(二合引)賀(引)

結護身印時。起大慈心。遍緣六道四生。愿一切有情披大誓莊嚴堅固金剛甲胄。速證無上正等菩提

次結地界橛印

二手內相叉。豎二大指二頭指二小指。各相合。屈左頭指如鉤。三掣大母指。指地印成。一掣誦真言一遍真言曰

唵準儞儞枳邏野娑嚩(二合引)賀

由結此印誦真言加持地界故。下至水際如金剛座。天魔及諸障者不為惱害。少加功力速得成就。持誦者次應于壇中心想八葉大蓮花。上有師子座。座上有寶樓閣。垂諸瓔珞繒幡幢蓋。寶柱行列垂妙天衣。周布香云普雨雜花。奏諸音樂。寶瓶閼伽天妙飲食摩尼為燈。如無曼茶羅。但于空中觀想即成。作此觀已應誦此偈

　以我功德力　　如來加持力
　及以法界力　　普供養而住　

誦此偈已。即誦大虛空藏菩薩真言曰

唵誐誐曩三婆嚩嚩日啰(二合)斛(引)

由誦此真言加持故。所想供養具真實無異。一切圣眾皆得受用

次結寶車輅印

二手內相叉仰掌。二頭指橫相拄。以二大指各捻頭指根下。想七寶車輅。佛部使者駕御七寶車輅。乘空而去。至于色界頂阿迦尼吒天毗盧遮那佛宮殿中。誦真言七遍真言曰

唵睹嚕睹嚕吽(引)

由誦真言結印加持故。七寶車輅至色界頂。準提佛母并八大菩薩及諸圣眾眷屬圍繞。乘七寶車輅

次結請車輅印

準前印以大指向身。撥中指即成。誦真言七遍真言曰

曩莫悉底哩(二合)野地尾(二合)迦南(一引)怛他(引)孽多(引)南(二)唵縛日[口*朗](二合)擬(伽以反)羯哩灑(二合)也娑嚩(二合引)賀

由誦真言加持故。圣眾從本土。來至道場空中而住。次結請本尊印。從車輅下降于道場準前第一根本印。以二大指向身招。誦真言三遍。真言曰

唵者禮主禮準泥翳醯曳(二合)呬婆誐嚩底(丁以反)娑嚩(二合引)賀

次結無能勝菩薩印辟除障者

二手右押左內相叉作拳。豎二中指頭相合即成。繞身左旋三匝作是思惟。所有障者毗那夜迦諸惡鬼神遠走而去。所來圣眾不越本三么耶大悲而住。愿垂加護

曩莫三滿多勃馱(引)南(引)唵戶魯戶嚕戰拏里么(引)蹬耆娑嚩(二合引)賀

次結墻界印

準前地界印。屈右頭指展左頭指。右旋三匝。隨心近遠即成金剛堅固之城。諸佛菩薩尚不違越。何況諸余難調伏者。毗那夜迦及毒蟲利牙爪者。不能輔近真言曰

唵準儞儜缽啰(二合)迦啰耶娑嚩(二合引)賀(引)

次結上方網界印

準前墻界印。展左頭指。右押左當中節相交即成。誦此真言三遍。真言曰

唵準儞儜半惹啰娑嚩(二合引)賀

由誦真言結印加持故。即成金剛堅固不壞之網

次結火院密縫印

以左手掩右手背相重。直豎二大指即成。誦真言三遍右旋三匝。想金剛墻外有金剛火圍繞。真言曰

唵阿三莽擬(伽以反)儞吽(引)發吒(半音)

由結此印誦真言。成大結護密縫。不被諸魔入

次結閼伽印

二手內相叉。豎二中指頭相著。以二頭指捻二中指背。二大指側附二頭指根下。即成根本印。準前根本印。微屈二大指入掌。即成閼伽印。誦真言三遍。真言曰

唵者禮主禮準泥遏鉗缽羅(二合)底蹉婆誐嚩底(丁曳反)娑嚩(二合引)賀(引)

行者思惟圣眾了了分明想自身在諸佛圣眾足下。手持七寶閼伽器。盛香水浴圣眾足。由獻閼伽香水故。行者三業清凈洗滌煩惱垢。業障消滅

次結蓮花座印

準前根本印。并二大指向身豎。運想從此印流出無量師子座。奉獻一切圣眾。是諸圣眾各各皆坐。真言曰

唵迦么邏娑嚩(二合引)賀

由結座印誦真言。奉獻圣眾故。行者當得十地滿足。得金剛之座

準前根本印。以二大母指頭。捻二中指中節即成。誦真言三遍。真言曰

唵者娑嚩(二合引)賀(引)

想從此印。流出無量光明。一一光明道有無量七寶賢瓶。想滿天妙香水。灌注一切圣眾。澡浴。復想空中有無量天樂。供養本尊諸佛菩薩一切圣眾。由結此印誦真言故。行者不久當證法云地

次結涂香印

準前根本印。以二大指。博著右頭指下節即成真言三遍。真言曰

唵禮娑嚩(二合引)賀(引)

想從此印。流出無量光明。一一光明道有無量天妙涂香粖香云海。供養本尊諸佛菩薩一切圣眾。由結此印誦真言故。當證一切如來戒定慧解脫解脫知見香

次結花印

準前根本印。以二大指博著左頭指下節即成。誦真言三遍。真言曰

唵主娑嚩(二合引)賀(引)

想從此印流出無量光明。一一光明道有無量天妙花云海。供養本尊諸佛菩薩一切圣眾。由結此印誦真言故。當得大慈三摩地成就。能利樂無邊眾生。諸災難不著身

次結燒香印

準根本印。屈右頭指捻二大指頭即成。誦真言三遍真言曰

唵禮娑嚩(二合)賀

想從此印。流出無量光明。一一光明道有無量和合俱生天妙燒香云海。供養本尊諸佛菩薩一切圣眾。由結此印誦真言故。當得普遍法界三摩地成就。次結飲食印　準前根本印。以左頭指捻二大指頭即成。誦真言三遍。真言曰

唵準娑嚩(二合引)賀(引)

想從此印流出無量光明。一一光明道有無量天妙種種飲食云海。供養本尊諸佛菩薩一切圣眾。當得法喜禪悅食。三解脫最勝味。三摩地成就

次結燈印

準前根本印。以二頭指各捻二大指頭即成。誦真言三遍。真言曰

奄泥娑嚩(二合引)賀

想從此印。流出無量光明。一一光明道有無量種種七寶燈燭云海。供養本尊諸佛菩薩一切圣眾。當得般若波羅蜜光明五眼清凈

次誦贊嘆

阿嚩怛啰左睹啰娜(二合)舍(引)啰馱(二合)娑么(二合)啰哩補句致缽啰(二合)拏么跛娜尾呬帝阿者禮怛[齒*來]娑哩素儞祖禮悉[亭*夜]思準泥薩啰(二合)悶底南(引)娑嚩舍么儞娑嚩(二合引)罕(引)帝薩跛啰(二合)拏吠怛儞也(二合)他(引)訖灑(二合)啰(引)拏[卄/(阿-可+辛)/木]帝阿尾儞多薩怛嚩(二合)娜么[寧*頁]啰(二合)枲那路(引)迦怛啰(二合)野(引)啰他(二合)迦唎啰訖多(二合引)啰尾(二合引)那戍(引)鼻[寧*頁]播(引)怛啰(二合)迦啰鐸訖使(二合)[寧*頁]娑普(二合)砧悉體(二合)怛嚩(二合引)進底多么啰貪(二合去)瑟砧(二合)李佉惹曩[寧*頁](慈以反下同)那儞底薩帝(知曳反)曩跛啰(二合)曩跛啰(二合)庫舞(二合)地曬啰始嚟野薩怛梵帝(知曳反)啰弭焰(二合引)惹閉(去)怛母(二合)[寧*頁]帽(引)儞(儞夷反)嚩日哩(二合)擔抧邏馱淰(二合)素啰哩補婆嚩南跛啰(二合)吠舍野底阿(引)哩野(二合)嚩路(引)抧帝皤悉[亭*夜]底諾僧舍間薩怛多惹播(引)多(半音呼多諾反)曩悉底(二合)薩怛梵(三合引)曩那娜惹孽底緊旨儞也(二合)羯底(二合)毗藥(二合)壹底娑迦羅播(引)跛曩(引)舍[寧*頁]婆誐嚩底跛恥多么(引)怛啰(二合)悉地迦哩布啰野么努(引)啰貪冥枲娜底曩怛梵(二合)娑么(二合)囕迦室子(二合)多(半音)

次說本尊陀羅尼布字法

從頂至足觀一一真言字。屈曲分明流出光明。照六道四生輪回有情。深起悲愍施與安樂。用陀羅尼九字。布列于行者身

即成以如來印。八大菩薩所加持身。若作息災。增益降伏敬愛。隨四種法所謂白黃黑赤。成辦悉地

即結布字印。二手內相叉。二大指二頭指二小指相合即成

想唵◇字安于頂以大母指觸頭上

次想兩目童人上俱

想者◇字復以大母指觸右左眼上

次想禮◇字安于頸上用大母指觸

次想主◇字當心以大母指觸

次想禮◇字安左右肩以大母指觸

次想準◇字安臍上以大母指觸

次想泥◇字安右左兩髀上以小指觸

次想娑嚩(二合)◇字安右左兩髀上以小指觸

次想賀◇字安右左二足掌用小指觸

由想布真言結印加持故。行者身即成準泥佛母身。滅除一切業障。積集無量福德吉祥。其身成金剛不壞體。若能常專注觀行。一切悉地皆得見前。速證無上正等菩提

次結根本印。誦根本真言七遍頂上散印。即取菩提子念珠具一百八。依法貫穿。即以涂香涂其珠上。以二手掌中捧珠當心。誦真言七遍加持念珠真言曰

唵尾嚧(引)遮那(引)么羅娑嚩(二合引)賀(引)

加持頂戴心口作是愿言。我今欲念誦。唯愿本尊諸佛菩薩加持護念。愿令速得隨意所求悉地圓滿。然后以左手無名指大指承珠。右手以大指無名指移珠。手如說法相。當于心前持珠念誦。其聲不緩不急。心專注不異緣。觀自身同本尊身相好具足。又于身前壇中。觀想七俱胝佛母與眷屬圍繞。了了分明對坐。每稱娑嚩(二合)賀字同時移一珠。或一百八或一千八為念誦遍數常須限定。若不滿一百八。即不充求悉地遍數。念誦畢已蟠珠于掌中。頂戴發愿作是愿言。以我念誦功德。一切眾生所修真言。行求上中下悉地速得成就。安珠于篋中

即結定印端身閉目澄心定意。當于胸臆身內炳現圓明如滿月皎潔光明。起大精進決定取證。若能不懈怠專功。必當得見本源清凈之心。于圓明中想唵字。余八字右旋。于圓明上布列。于定中須見真言字分明。既不散動得定。即與般若波羅蜜相應。即畫圓明月輪

次應思惟字母種子義

唵◇字者是三身義亦是一切法本不生義

者◇字者一切法不生不滅義

禮◇字者一切法相無所得義

主◇字者一切法無生滅義

禮◇字者一切法無垢義

準◇字者一切法無等覺義

泥◇字者一切法無取舍義

娑嚩(二合)◇字者一切法平等無言說義

賀◇字者一切法無因義

由一切法本不生故即得不生不滅

由不生不滅故即得相無所得

由相無所得故即得無生滅

由無生滅故即得無垢

由無垢故即得無等覺

由無等覺故即得無取舍

由無取舍故即得平等無言說

由平等無言說故即得無因無果般若相應無所得以為方便入勝義實則證法界真如以此為三摩地念誦畢已應結根本印

次結澡浴印

次結五供養印

次誦贊嘆獻閼伽

次結阿三么擬儞(二合)印左轉一匝解界

次結寶車輅印以大母指向外撥中指頭。奉送圣者還本宮。奉送真言曰

唵者禮主禮準泥孽車孽車婆誐嚩底娑嚩(二合)婆嚩南布娜啰(引)誐么那野娑嚩(二合引)賀

次結三部三么耶印。各誦真言一繞。禮佛如前懺悔隨喜勸請發愿回向無上菩提。隨意經行轉讀大乘經典花嚴大般若等經。印塔像浴舍利。右旋繞思六念。以此福聚回向自所求悉地。次說息災增益敬愛調伏四種法。扇底迦法者。求滅罪轉障除災害。鬼魅疾病。囚閉枷鎖疫病國難。水旱不調蟲損苗稼。五星凌逼本命。悉皆除滅煩惱解脫。是名息災法。作此法時。著白衣面向北。交腳豎膝吉祥坐。觀本尊白色。供養飲食果子香花燈燭地等。悉皆白色。從月一日至八日。日三時念誦夜作護摩息災真言曰

唵者禮主禮準泥(令某甲若為他人念誦稱彼名字)扇底矩嚕娑嚩(二合引)賀

布瑟置(二合)迦法者。求延命官榮伏藏富饒聰慧。聞持不忘藥法成就。金剛杵等成就。或作師子象馬類。以真言加持三相現。隨上中下所求獲果。如悉地廣說。欲求持明仙入阿蘇啰窟。及諸八部鬼神窟求入者皆得。及證地位神通。求二種資糧圓滿。速成無上菩提。名增益法。作此法時。身著黃衣面向東結跏趺坐。觀本尊黃色。所供養香花飲食果子燈燭地等。并皆黃色。從月八日至十五日。日三時念誦夜作護摩真言曰

唵者禮主禮準泥(令某甲)布瑟微(二合)矩嚕娑嚩(二合)賀

伐施迦啰拏法者。若欲令一切人見者發歡喜心。攝伏鉤召若男若女天龍八部藥叉女。及攝伏鬼神。有諸怨敵作不饒益事。皆令回心歡喜。諸佛護念加持。是名攝召敬愛法。作此法者。身著赤衣。面向西豎二膝并腳名普賢坐。觀本尊及所供養香花飲食果子燈燭地等。并皆赤色。從十六日至二十三日。日三時念誦夜作護摩攝召真言曰

唵者禮主禮準泥(令某甲)嚩試矩嚕娑嚩(二合)賀(引)

阿毗遮嚕迦法者。犯五無間。謗方等大乘。毀滅佛性。背逆君主惑亂正法。于如是之人深起悲愍。應作降伏法。以驢糞或駝糞或燒尸灰。以用涂壇。作此法時。身著黑衣或青衣。面向南左腳押右腳蹲踞坐。觀本尊黑色。取臭無香氣黑色或青色花供養。所供飲食香花果子燈燭地等。并皆黑色或青色。從月二十三日至月盡日。取午時中夜二時念誦。夜作護摩真言曰

吽者禮主禮準泥(令某甲)跛啰(二合)喃伽多野吽發吒

次說準泥佛母畫像法

取不截白疊去毛發者。揁于凈壁。先應涂壇。以閼伽飲食隨力供養。畫師應受八戒齋清凈畫像。其彩色中勿用皮膠。于新器中調色。應畫準提佛母像。身黃白色結跏趺坐。坐蓮花上。身佩圓光著輕縠。如十波羅蜜菩薩衣。上下皆作白色。復有天衣角絡瓔珞頭冠。臂環皆著螺釧。檀慧著寶環。其像面有三目。十八臂。上二手作說法相。右第二手作施無畏。第三手執劍。第四手持寶鬘。第五手掌俱緣果。第六手持鉞斧。第七手執鉤。第八手執金剛杵。第九手持念珠。左第二手執如意寶幢。第三手持開敷紅蓮花。第四手軍持。第五手罥索。第六手持輪。第七手商佉。第八手賢瓶。第九手掌般若梵夾。蓮花下畫水池。池中難陀龍王塢波難陀龍王。拓蓮花座。左邊畫持誦者。手執香爐瞻仰圣者。準提佛母矜愍持誦人。眼下顧視。上畫二凈居天子。一名俱素陀天子。手持花鬘向下。承空而來供養圣者。畫像已。隨力僧次請七僧。供養。開光明咒愿贊嘆。于像下應書法身緣起偈。將像于精室秘密供養。以帛覆像。念誦時去覆帛。瞻禮供養念誦畢。卻以帛覆慎勿令人見。何以故從師受儀軌畫像法。若轉與人呈像。被魔得便當須秘密

七俱胝佛母所說陀羅尼經