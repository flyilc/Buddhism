　　No. 1173

金剛頂經曼殊室利菩薩五字心陀羅尼品

　　　　大唐南印度摩賴耶國三藏金剛智奉　制譯


爾時執金剛菩薩摩訶薩等一切菩薩。皆于毗盧遮那佛前。各各自說心陀羅尼印。于是曼殊室利菩薩摩訶薩。從座而起白佛言世尊我亦為欲利益未來一切有情。速得成就摩訶般若波羅蜜故。亦說心陀羅尼。爾時佛告曼殊室利菩薩摩訶薩言。善哉善哉善男子今正是時。汝應宣說。爾時曼殊室利菩薩。承佛告旨即說陀羅尼曰

阿啰跛者娜

若善男子善女人。有能受持此陀羅尼者。即入如來一切法平等。一切文字亦皆平等。速得成就摩訶般若。才誦一遍。如持一切八萬四千修多羅藏。欲受持者。應先請入灌頂曼茶羅。彼阿阇梨白月十五日。于清凈室涂一圓壇。以栴檀龍腦香泥涂地。即于壇心畫曼殊室利菩薩。作童子形。右手執金剛寶劍左手持摩訶般若梵葉。壇輪四周。梵寫阿啰跛者娜字。應以種種名香妙花盡心供養。其阿阇梨以金剛印如法念誦。為弟子灌頂已。然后授以心陀羅尼。令結秘印。以金剛縛。并建忍愿屈其上節。印上承花散而供養。便應告言。此心法門一切如來秘密之要。慎勿輕爾為他人說破汝三昧耶。我今為汝宣說其義。汝今善聽諦思惟之。阿者是無生義。啰者清凈無染離塵垢義。跛者亦無第一義諦諸法平等者。者諸法無有諸行。娜者諸法無有性相。言說文字皆不可得。以娜字無性相故者字無有諸行。者字無有諸行故跛字無第一義諦。跛字無第一義諦故啰字無有塵垢。啰字無有塵垢故阿字法本不生。阿字法本不生故娜字無有性相。汝知此要。當觀是心本來清凈無所染著。離我我所分別之相。入此門者名三摩地。是真修習。當知是人如來印可殊勝功德。受斯法已。日日四時于壇念誦。如上供養思惟心印入三摩地。若誦一遍能除行人一切苦難。若誦兩遍除滅億劫生死重罪。若誦三遍三昧現前。若誦四遍總持不忘。若誦五遍。速得成就無上菩提。一心念誦滿一月已。曼殊室利即現其身。或于室中演說法要。是時行者得宿命智。辯才無礙自在神足。勝愿成就。速澄如來金剛法身。或于絹素如前畫像。滿五十萬遍亦得成就。或以香泥涂舍利塔。梵寫五字旋繞念誦五十萬遍。曼殊室利現其人前而為說法。常得諸佛及執金剛菩薩之所護念。一切勝愿皆悉具足。曼殊室利心陀羅尼修行法要

凡修行者入精舍時。先從東門作禮菩薩。次禮南門乃至北門亦復如是。入精舍已。面于西方以對菩薩。復五體投地一心歸命。然后手執香爐或捧妙花。運心供養一切諸佛。瞻仰菩薩生欣樂心。發露己身所有罪咎。懇誠悔過。次復贊嘆如來功德。圍繞七匝誦二十(丹七)遍已。復更胡跪發大誓愿。愿我始從今日聞心地已。誓不退轉無上菩提。廣度眾生同曼殊室利大悲行愿。作是念已半跏而坐。放其身心坦然禪悅。即以涂香凈其二手。請三部已。上下八方結金剛界

金剛火焰地界陀羅尼印

以忍度入力愿度間。戒度入慧力度間。以愿度從背上入進忍度間。方便入檀戒度間。檀慧進力禪智各頭相拄。覆之向下。禪智拄地如釘橛。誦陀羅尼三遍。想如獨股金剛。火焰杵徹金剛際。陀羅尼曰

唵枳里　枳里　跋日啰(二合)跋日[口*梨](二合)部哷(半聲二合)滿陀　滿陀　吽泮

金剛火焰院界陀羅尼印

準前地印。豁開禪智。右旋八方誦陀羅尼三遍。遠近隨意。想金剛火城飛焰電旋。陀羅尼曰

唵薩啰　薩啰　跋日啰(二合)　缽啰迦啰吽泮

金剛火焰網界陀羅尼印

亦準前印。以禪智捏進力下文側。頂上右旋誦陀羅尼三遍。想金剛火焰網上至有頂。陀羅尼曰

唵尾薩(桑紇反)　普啰　捺[口*洛](二合)　訖灑(二合)　跋日啰(二合)半惹啰吽泮

作此結界者。六欲魔羅及一切毗那夜迦。惶怖遁走無所容竄

次說瑜伽三昧耶陀羅尼印

福智圓滿十波羅蜜和合堅固。建立忍愿安于心上。陀羅尼曰

唵　三摩耶　薩(桑訖反)　怛梵(二合)

作此法已。一切諸佛憶昔本愿。觀察護念開心地門陀羅尼印

堅固縛已。于右乳上想怛啰字。于左乳上想有吒字。心口相應誦陀羅尼。齊散十度彈于心上。擘開兩字如啟戶扇。以開其心。陀羅尼曰

唵　跋日啰(二合)滿馱　怛啰(二合)吒

作此法者。即能開悟心地法門。不久當證一切三昧

入智字陀羅尼印

又于其前。觀一蓮華紅頗梨色。中有阿字。光色炳晃如白摩尼。分明見已。以堅固縛禪智入中。進力如環其最相合。想捻其字內于心中。陀羅尼曰

唵　跋日啰(二合)　微(微計反)　舍惡

所以者何。即此惡字是一切如來寂靜智義。亦在一切眾生心行之中而未顯現。今以如來智慧方便加持之故。照于其中。故修行者應當殷重生難遭想。如法修習

闔智字陀羅尼印

準前入印。唯屈進力拄禪智背。誦陀羅尼。以印當心作閉戶想。陀羅尼曰

唵　跋日啰(二合)　母瑟致(二合)　鑁

作此法者。以得如來寂靜智故。心生殷重而秘密之。當知行人速證寂靜菩提之道

三摩地門陀羅尼印

二羽外相叉仰于臍下。端身正意息諸攀緣。其出入息一一明了。觀虛空中無量諸佛相好具足。大如胡麻數如微塵。周遍法界。應當一一于諸佛前。五體投地一心歸命。陀羅尼曰

唵　薩婆怛他[卄/(阿-可+辛)/子]多播娜曼娜能(去)迦[口*路]弭

爾時佛于行人前。一時彈指警悟行者而告之言。善男子汝發菩提心者。當觀自心。而說陀羅尼曰

唵　止多缽啰(二合)帝微能(去)迦[口*路]弭

時修行者得是教已。踴躍歡喜頂禮諸佛。即誦密語。觀于心中所內惡字猶如滿月。未全顯現如翳輕霧。于一念頃作是觀已。白諸佛言我已見心。猶如于月而未分明。唯愿世尊慈賜方便。爾時諸佛同聲贊言。善哉善哉善男子。如是如是我當復以此陀羅尼。加持于汝令得顯現

唵　菩提止多母怛么(二合)娜夜弭

誦是密語。復觀心月極明凈已。于其月中觀曼殊室利一字陀羅尼

[牟*含](牟含反下同)字如黃金色。化為猛利金剛寶劍。光明照耀遍于十方。入是三昧復誦陀羅尼曰

唵　底(丁以反下同)　瑟奼(二合)跋日啰(二合)底乞瑟(二合)拏曇

其月與劍極分明已。漸令廣大周遍法界。量同虛空純一無雜。無有自他一切諸相。即此劍者為于己身。能觀之心在于劍中。亦為一體。入此三昧時陀羅尼曰

唵　薩頗啰　跋日啰(二合)底乞瑟拏

隨力而住已。復觀其劍漸漸而[僉*殳]。虛空諸佛隨入其中。量同本身晃然而止。入是三昧時陀羅尼曰

唵僧(去)訶(上)啰　跋日啰(二合)底乞瑟拏

以一切如來入身劍已加持力故。即變己身為曼殊室利菩薩。身紫金色頂有五髻。項背圓光。左手執青蓮華。右手執金剛藏梵夾行者己身為菩薩已。恐復散亂而有退失。復以陀羅尼印而加持之

菩薩三業陀羅尼印

堅固縛已。直豎忍愿屈其上節。陀羅尼曰

唵　耨佉泚(去)娜曇

以印心上次額及喉安于頂上。各誦一遍。此加持已。設心散亂本相不易。一切非人見修行者。與曼殊室利菩薩等無有異

五髻陀羅尼印

十度和合。戒慧。檀方。忍力。愿進各頭相合。禪智并豎。誦陀羅尼。印于心上右左肩喉。安于頂上。各誦一遍作此法已。五方如來皆在于頂五髻之上。陀羅尼曰

娜么三曼多勃陀南　阿缽啰低訶多沙(上)娑娜南　怛侄他　唵啰啰娑(桑邑反)么啰阿缽啰底訶多沙(上)娑那　俱么啰[口*路]跛陀哩[尼*奚](尼奚反)吽吽薩泮吒莎縛訶

曼殊室利菩薩灌頂陀羅尼印

福智圓滿。禪智入中。進力相蹙如摩尼寶。安于額上。陀羅尼曰

唵　啰怛娜句舍阿(上)[起-巳+乞]哩也(三合)吽

系寶鬘陀羅尼印

結灌頂已。開印二分誦陀羅尼曰

唵　啰怛娜　句舍[起-巳+乞]哩也(三合)么隸

額上三繞如系寶鬘。分手頂后。亦復三繞。向前而下。從檀慧散如垂帶勢。慈悲金剛甲陀羅尼印

二慧固已。進力側交。進面想唵字。力面想中(住龍反)字。放綠色光。光不斷絕如抽藕絲。當心三繞背亦三繞。次于臍上復至腰后。于結跏上復至坐后。卻來當胸又于背上。又來當喉還向頸上。還來額上然至頂后。各三繞已向前而下。從檀慧散如垂天衣

先于壇中畫像心上。想一[牟*含]字為金剛劍。化為真身菩薩。然后重請入于像內

請菩薩金剛鉤陀羅尼印

二慧固已。以其觀羽置止羽上。檀慧相鉤。力度直豎進度如鉤。陀羅尼曰

唵　跋日唡(二合)句舍若(入)

誦此三遍。進度三招。真身菩薩應念而至

金剛索陀羅尼印

準前請印。唯[打-丁+必]進力相拄如環。陀羅尼曰

唵　跋日啰(二合)　跛舍吽

當心結已誦陀羅尼三遍。想菩薩法身來入畫像

金剛鎖陀羅尼印

二慧固已。進力右押左相鉤。拄禪智背中節。陀羅尼曰

唵　跋日啰(二合)　薩怖(二合)吒[牟*含]

作此法者圣者本身加持不散

金剛鈴陀羅尼印

準前鎖印。進力檀慧各反相鉤。陀羅尼曰

唵　跋日啰(二合)　健茶呼(去)

作此法者。一切諸佛菩薩及本圣者皆悉歡喜

獻遏伽水陀羅尼印

以郁金龍腦白檀香水。盛遏伽器。開佛部印捧而供養。陀羅尼曰

唵　跋日[口*路](二合)娜迦侘(入)

作此供養者。如以一切如來金剛甘露。灌一切眾生頂。除滅有情無量業障。飲此水者除諸災患

百字陀羅尼印

結前劍印陀羅尼曰

唵渴(彈舌呼)伽(二合)薩怛嚩(二合)三么也么奴播羅也渴(彈舌呼)伽(二合)薩怛嚩底尾(微號反二合)怒跛底瑟咤(二合)[寧*壹](寧壹反)[口*栗](二合)擢(上)迷(上)皤縛素睹數(數瑜反)迷(去)皤嚩阿努[口*落]訖睹(二合)迷(去)皤嚩素布數(數瑜反)迷(去)皤嚩薩婆悉[亭*音](亭音反)迷(去)缽啰(二合)曳車(去)薩婆羯摩素者迷(去)只多(上)室利(二合)藥矩嚧(二合)吽訶訶訶訶呼(去)皤伽梵薩婆怛他孽多渴(彈舌呼)伽(二合)磨迷(去)悶遮渴(彈舌)霓(魚枳反)迷(去)皤嚩么訶三么耶薩怛嚩(二合)惡(引)

誦此陀羅尼。能令圣者歡喜。堅固菩提所求勝愿能速成就

金剛嬉戲內供養陀羅尼印

堅固縛已。直豎禪智以印當心。陀羅尼曰

唵　磨訶啰底(丁以反)

作此法者。如以一切如來智慧。供養諸佛以為游戲

金剛鬘內供養陀羅尼印

即以前印向前申臂。如捧鬘供養勢。陀羅尼曰

唵　[口*路]　跛輸(去)鞞

作此法者。如以菩提花鬘而為供養

金剛歌內供養陀羅尼印

準前印。從臍而上至口方散。如歌發想。陀羅尼曰

唵　輸嚧(二合)怛啰(二合)噪企曳(二合)

作此法者。如以一切如來密言歌詠。而為供養

金剛舞內供養陀羅尼印

準前印。如歌詠想。至口便散。右旋合掌于頂上散。陀羅尼曰

唵　薩婆　補而曳(二合平聲)

作此法者。如以一切如來辯才而為供養

金剛香陀羅尼印

以堅固縛。向地而散。想如焚香。陀羅尼曰

唵　跋日啰(二合)度豍(方奚反下同)

作此法者。如焚世間一切妙香而為供養。能令一切有情得清涼果

金剛花陀羅尼印

以堅固縛向上散之。如散花勢。陀羅尼曰

唵　跋日啰(二合)補澀豍

作此法者。同以世間一切妙花而為供養。能令一切有情速得具足三十二相

金剛燈陀羅尼印

如嘻戲印禪智急捏。陀羅尼曰

唵　跋日啰(二合)嚕計

作此法者如以一切如來智燈而為供養。能令有情速得成就如來智慧

金剛涂香陀羅尼印

以堅固縛向心而散。陀羅尼曰

唵　跋日啰(二合)巘提

作此法者。如以尸羅智香而為供養。令諸有情速得清凈戒身

八供養已。二羽相叉仰于臍下。諦觀菩薩演五字陀羅尼。五色光明從口而出。入于行者心月之中。阿字當前。余四字右旋次第而布。一一思惟五字之義。是名三摩地念誦。若金剛念誦者。依前觀字。急合口齒令舌微動。若言音念誦亦觀心中一一字相。依字而轉不緩不急。才令自聞。結前劍印誦七遍已。捧菩提珠當心而念。每日四時不令間闕。每時千遍或二千遍或五百三百。乃至百八勿令減是。設身疲極念惡趣眾生。倍加精進慈悲喜舍。如是修習。當知行人滿足六度。證諸如來一切三昧。常得曼殊室利及一切菩薩而為伴侶。勝上警誡難可預言。諸修行人自當證悟。舉要言之精進修持。現于此生得證初地。后十六生當成阿耨多羅三藐三菩提。是故行人當應敬奉。若欲止時有二種法。一者發遣。二者召菩薩入于己身。若發遣者。一一依前八供養已。即以劍印誦陀羅尼

唵　跋日啰(二合)底乞瑟拏穆

即名發遣。若召菩薩者。依前四攝入自身已。復以八印而為供養。被金剛甲。復誦三昧耶陀羅尼。住四威儀任其所適。一切有情人非人等。親近行者聞音見形。如親奉曼殊所得功德。其于利益難可校量。世間勝事不求自獲。若見諸人須致敬者。想彼人首戴如來形。然后拜跪。若不爾者陷彼眾生。又復自犯三昧耶禁。若入觸處欲散身者。復想菩薩入旃娜啰

金剛頂經曼殊室利菩薩五字心陀羅尼品