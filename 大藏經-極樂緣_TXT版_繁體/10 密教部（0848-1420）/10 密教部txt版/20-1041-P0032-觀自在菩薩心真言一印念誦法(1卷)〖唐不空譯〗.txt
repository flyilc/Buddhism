　　No. 1041

觀自在菩薩心真言一印念誦法(千手千眼軌出)

　　　　大興善寺三藏沙門大廣智不空奉　詔譯


夫修行者欲念誦時。先應誦清凈真言七遍。真言曰


　【◇】唵　秫(詩聿反)　弟　耨　戌(引)　馱　曩(引)　野　娑嚩(二合引)

◇
賀(引)

由誦此真言。則獲得三業清凈。則成以功德法水灑浴身心。則結觀自在菩薩印

二羽相叉作拳。以禪度出外直豎即成。誦心真言七遍。真言曰


　【◇】
唵　阿(去引)　嚧(引)　力　迦(半音)　婆嚩(二合引)
◇
賀(引)

由結此印及誦真言。即成三昧耶。又結前印誦真言三遍。以印左繞三匝。則成辟除一切諸魔障者。又結前印誦真言三遍。以印右轉三匝則成結界

則想身前八葉蓮華。又結前印誦真言七遍。以禪度向身招之

則觀自在菩薩。并蓮華部一切圣眾。皆來集會。則以二手捧閼伽香水器。當額奉獻誦真言七遍。想浴圣眾

又結前印誦真言七遍。則成獻蓮華之座

又結前印誦真言三遍。則成涂香供養

又結前印誦真言三遍。則成華鬘供養

又結前印誦真言三遍。則成種種天妙飲食供養

又結前印誦真言三遍。則成燈燭供養

又結前印當心誦真言七遍。則想自身坐于八葉蓮華臺中。相好威光具足圓滿等同觀自在菩薩。于蓮華八葉。每一一葉上。各有一如來入定。面向觀自在菩薩。行者以如是觀念極令分明。舉印于頂上散

則取念珠蟠于掌中合掌當心。誦加持念珠真言七遍。真言曰


　【◇】
唵　尾　嚕(引)　左　曩(引)　么(鼻聲)　攞　娑嚩(二合引)
◇
賀(引)

則二手當心。各聚五指如未敷蓮華形。當心誦真言。不緩不急歷分明不應出聲。寂靜念誦每與真言后字聲齊移一珠。于心真言句中去初后字。念誦之時勿令散亂。身心凝寂更不異緣。唯觀本尊專注念誦。則觀想身前八葉蓮華上。有觀自在菩薩相好圓滿處月輪中。復觀自身同彼觀自在菩薩等無差別。念誦數畢。捧珠頂戴起慈悲心發大誓愿。一切有情所希望。世間殊勝上愿。速得成就則安珠本處

又結前印當心誦真言七遍。即成三昧耶

復以印加持自身五處。所謂額上右肩左肩心上及喉是名五處。各誦真言一遍。加持頂上散印

又結前印如前獻五種供養。各誦真言一遍則成廣大供養。則以二手捧閼伽水。當額奉獻誦真言一遍

又結前印左轉一匝則成解界

又結前印以禪度向外擲之誦真言三遍。舉印安頂則成奉送一切圣眾

又結前印加持。自身五處。各誦真言一遍。則成被甲。頂上散印

修行者如是依此秘密法要。精誠念誦作意修持。一切所為速得成就。世出世間諸愿圓滿。業障消除三昧現前。不轉此身騰空自在隨意。即往十方凈土歷事諸佛。速成無上菩提

觀自在菩薩心真言一印念誦法

八家秘錄云

觀自在菩薩心真言一印念誦法(仁)不空

此中仁者圓仁。即慈覺大師之諱也。此本則慈覺請來也