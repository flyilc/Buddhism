　　No. 1166

馬鳴菩薩大神力無比驗法念誦軌儀

　　　　金剛智奉　詔譯


曩日釋迦如來菩提樹下坐大眾集會中。時馬鳴菩薩前白佛言。欲說我莊嚴佛法。及為成像末貧窮下賤裸形眾生有情衣服。歷無數劫行菩薩行。所得大神咒有大威德。色力無比。能于世間行殊勝事。無能礙掛。時即佛微笑告馬鳴菩薩言。善哉大丈夫。汝速可說可說。唯然世尊愍念我聽說。合掌歡喜從口中放大光明。說光中神咒曰

曩謨三曼多沒他那迦迦馬鳴吃哩吒啰佉吒啰佉莎縛訶

若欲受持此法。先從師盡財利布施供給。受習印契真言。則畫作菩薩像。色相白肉色而合掌坐白蓮華。乘白馬著白色衣。以瓔珞莊嚴身。首戴花冠垂右足。畫像了泥壇。始自三月三日。東面像向西。以種種廣大供具蘇乳蘇燈供養。二十八日乃至百日。須清凈潔凈。比丘及傳法利生之師恩不已失時。我常檀那家及國土放大光明。成就錦繡羅綿財絹縺致之類。金寶積如山岳。世間受用咨(矣)

若有一國一人。修行我本誓故。普天率土民家皆悉如前所說。財利莊嚴具成就。一人莫乏有患。我本愿皆悉為莊嚴財寶。于若法至疑惑之心。發起不信之念。不成就一世之愿故。后世之果不定。好好以堅固之情歸于法。非忌傳授之德。我必日日時時加護念。圓滿世間第一妙樂之財利。如向所說系念本誓。向寶壇前。作契印念誦。屈左中指無名指。以大母指押彼二指甲。舒頭指及小指安心上。右手把數珠念真言。此名玉環成就一切所愿印。此契印末代愚學之妄不可記于文字。萬人中撰十人。十人之中撰一人。許可(矣)

成就蠶養儀軌