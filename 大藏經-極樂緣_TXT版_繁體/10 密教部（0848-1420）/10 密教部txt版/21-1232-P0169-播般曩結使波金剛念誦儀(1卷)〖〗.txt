　　No. 1232

播般曩結使波(唐云步擲)金剛念誦儀

　歸命金剛手　　諸佛所依者
　具普賢眾行　　住是本有身
　無始無終寂　　妙用施諸愿
　摩王順三毒　　改劫故調柔
　拯救諸有情　　從凡入佛地
　現世皆成就　　今演念誦義　

次若有比丘比丘尼優婆塞優婆夷。樂修步擲明王心真言者。當如法治地建立道場。修先行門面東而坐。所須供養飲食香華。隨力當陳務令清潔。入道場已遍禮諸佛。一心歸依愿登正覺。然后結跏趺坐或復半跏。以香泥涂手備諸印契。次明三部及護身。知諸教儀此略不抄

次乃端身正坐息諸緣慮。當觀己身皆由先世之因。成此四大五蘊。于一一求實不得無常敗壞。速起速滅即色即空。如是了了決定信解已。其能觀之不可泯滅。成真實智。廓周法界。量等虛空。以大悲故從真起用。乃想己身形如本尊威儀亦等不一不異

復結前三昧金剛杵契。以印于心誦心真言曰

唵(一)纈哩(二合)儒[口*臨](二合三)

由此契及真言加持。行者心如本尊

及舉契印頭誦真言

唵(一)部[口*臨](二合二)

由此契及真言加持故。猶同本尊

亦以契印額右肩左肩及心喉。皆誦被甲胄真言

唵(一)儒[口*臨](二合二)

由此契及真言加持故。即成被金剛甲胄無能嬈害。由如前觀行及誦真言加持故。行者之身與本尊無異。諸佛受記龍天歸仰。決定成無上正等菩提

金剛橛契

契相以右無名指入左無名指小指間。中指入左中指頭指間。左亦如之。余指并頭相拄。想成火焰金剛杵形。以大指著地。卓而掣之。掣一誦至三而止。隨意大小標心。即成金剛堅固地界。真言曰

唵(一)枳里枳里嚩日羅(二合二)嚩日里部羅(三)滿馱滿馱(四)[合*牛]泮吒

由此結契及真言加持故。下至金剛際悉如金剛座。天魔及諸障者不為惱害

次方隅金剛墻界

契相準前地界。開二大指豎之。側如墻形。右繞身三轉。標心大小即成金剛堅固之城。諸佛菩薩尚不違越。何況諸余難調伏者。悉不能近。真言曰

唵(一)沙羅沙羅(二)嚩日啰缽啰迦(引)邏(三)吽泮吒

行者次當想于壇中有八葉蓮華。上有師子之座。座上有七寶樓閣。垂諸瓔珞繒彩幡蓋。寶柱行列垂妙天衣。周布香云。普雨雜花奏諸音樂。寶瓶閼伽天妙飲食摩尼為燈。作是觀已

結大虛空藏契。契相合掌當心。蹙二頭指如寶形。并舒二大指押頭指根。二中指右押左外相交。互著手皆契成。誦真言曰

唵(一)伽伽那三婆嚩嚩曰啰斛

由結此契及誦真言加持故。所想供養等物。真實無異圣眾受用

寶車輅契

契相二手內相叉仰掌。頭指橫相拄。以二大指各捻頭指根下。想成七寶車輅。金剛賀御乘空而去。至于本尊之宮。誦真言三遍。真言曰

唵(一)都嚕都嚕(二)吽

由結此印及真言加持故。七寶車輅至尊宮殿。想大圣本尊及諸眷屬升輅車

請車輅契

契相準前契。互以大指向身撥中指。誦真言三遍。真言曰

那莫悉底哩野地尾迦南薩嚩怛他蘗多南(二)唵(二)嚩日唧擬那野(引)迦啰沙野曀呬裔呬(若奉送除來句加去句)薄伽晚(六)馺嚩訶(七)

由結此契誦真言加持故。圣眾從本宮來。赴于道場依空而住

本尊三昧耶降道場契。契相二手內相叉作拳。右大指入。掌左大指向身招之。真言曰

唵(一)嚩日啰地哩迦(二)曀呬裔呬(三若奉送除[目*壹]呬裔呬加伽車)薄伽梵(四)嚩日啰地哩迦(五)

由此真言契加持故。本尊不違本誓。集于道場

步擲契

契相先正立。舉右足向左斷空。逐日右轉使頓地。又移左足就右如初立。乃舉左足向右斷空。因向左頓地屈膝。乃舉左手頭指已下成拳。以大指押頭指側。想執三股杵極力展臂向左擬勢。右手大指入掌。以中名指握之。頭指及小指皆舒之。極力垂臂手背向外。死出現嗔目左顧想。余臂悉如本尊執持。亦菩薩等。每想器拭之手。皆誦器拭真言曰

唵虐

又想舉身三威焰由如劫燒。徹至十方一切世界。廣作佛事照觸言悟。一切如來初成道者愿速轉法輪。度眾生者破其小器。臨涅槃者勸請久住。次當勸發菩薩之眾愿。皆速證無上菩提。于其中間慎無退屈。復當啟發二乘之人。除其小兒令具大乘甚深空慧。凡夫之界威光所及。樊藏識中雜染種子。永離三途具普賢行。傍生餓鬼盡此一形不復更受。亦想樊諸地獄。壞滅無余罪人。解脫發菩提心諸惡魔等。遇者摧伏辟除退散。如是量久利益既畢。想收威焰集于身中。然后出定。次復如如初依法。而坐

上方金剛網契

契相準前墻契二大指捻頭指下節。誦真言三匝。頭上右轉三二匝。真言曰

唵(一)尾塞普羅(二)娜[口*落]乞叉嚩日啰半惹啰(三)[合*牛]泮吒

由此網契真言加持故。當成金剛堅固之網

火院密縫旋契。契相左手掩右手背豎二大指。誦真言三遍。右繞身三匝。想金剛墻外。火焰圍繞。真言曰

唵(一)阿娑莽擬儞(二)[合*牛]泮吒

次捧閼伽器近額想浴圣眾之足

普供養契

契相二手合掌右押左交。指初分即成。誦真言三遍。諦想無量無邊涂香云海末香云海燒香云海花鬘云海燈明云海飲食云海衣服云海。及一切供養等物皆成清凈廣多供養普供養真言曰

那莫薩嚩怛他蘗帝彌逾(二合一)尾濕嚩暮契藐(二)薩嚩他欠(三)鄔娜伽帝(四)娑頗羅系儚(五)誐誐曩劍(六)馺嚩訶

本尊心真言曰

唵(一)纈[口*臨](二合二)尾[口*臨](二合三)部[口*臨](二合四)素[口*臨](二合五)儒[口*臨](二合六)虐

次復思惟己身與本尊無異。持金剛子珠。誦次前心真言。正念誦時觀本尊形像。或觀真言所有文字。或觀本尊心上有真言字。或寂靜心相應念誦。不急不緩亦不太小。課限畢己心欲除息際。仍須良久住本尊觀。復獻閼伽亦結普供養運心供養誦本真言。次結火院密縫契。頭上左轉一匝即成。解界次結降道場契向外撥之。想圣眾歸宮。次結護身契。準前印五處。各誦本真言

次誦大輪金剛真言二十一遍真言(此略不寫抄如余本所謂一種取用)由誦此真言故。所有違犯軌則之愆。悉滅無余功不虛棄。其息災增益降伏三事法。廣如蘇悉地經中所陳。任作成就當知福祐畫像法。用應肘量[統-兒+木]如儀清凈。圖畫本尊遍身青色。右顧舒右足屈左膝。右上手垂下。屈大指入掌。中名指握之。舒余二指手背向外。次手持桃垂下。次下舒掌向下。掌中有火焰。次手鐵斧。次玉環次豎擬指。指上有輪。次拳大指押頭指側。次罥索。次舒五指。甲長而利仰掌。末手持弓。右近上手三股杵。舒臂向上。次劍。次握圓石。次短柄槌槌如重輪。次兩只箭。次杖。次獨股杵。次舒掌。掌仰頭指大指相捻勢。次寶棒棒上粗近把處漸細末。舒掌向下。掌有焰鬘。皆散豎。亦色以龍為冠鬘瓔珞。手足釧及要絳等。頻眉猛視利牙出現。赤色方裙赤色傘蓋。魔王波旬俯伏在地。而四臂通身青色。回面向上求哀請命。舒右手五指側近額作歸命勢。左手拈地下。二手有一龍。自肘后縛之。發赤色而散。如有大恐怖之狀。頭近大圣右足。本尊左右有一金剛童子。并通身赤色形體光碩。右傍者。右手持桃。左執劍向下斫魔王勢。發向后垂而作赤色。左傍者左挽弓射魔王頭勢。發髻似赤紗色。之右字卻是左。左字卻是右。為隱

步擲金剛修行儀軌一卷