　　No. 1272

金剛薩埵說頻那夜迦天成就儀軌經卷第一

　　　　西天譯經三藏朝散大夫試光祿卿明教大師臣法賢奉　詔譯


爾時金剛薩埵。說此最上第一儀軌。能于一切眾生。作種種成就利益之事。乃至息災增益敬愛調伏等無不成就。于意云何。此大金剛薩埵秘要法門。有大威德。志心依法必得成就。金剛薩埵言。若持明者降伏設咄嚕。造頻那夜迦天像。用芥子油涂彼天像。以羊毛合繩。系彼像項。持明者以身裸形。于木架上懸彼天像下焚尸柴火。炙彼天像。即誦大明稱設咄嚕名。午時作法至日沒。彼冤速得禁縛。一切所為隨行人意若欲止息。解下天像彼得如常

復用前像。以尼俱陀樹乳浸過。復用阿[口*栗]迦樹乳。涂彼天像。即誦大明及稱設咄嚕名　彼冤不久速患疥癩疾病。若欲除病。用漿水凈洗像身。以酥涂之燒安悉香薰彼天像速得除差

復次成就法。用[寧*頁]摩木作頻那夜迦天像。長三指二臂三目。頂戴冠發髻清潤坐于蓮華。用生產衣裹彼天像。將往大自在天祠內。幡竿上以索系懸。持明者稱彼人名。即誦大明已。彼人速離本國。乃至百歲更不還家。首至命終。若欲令歸。用酥蜜洗彼天像即得如故

復用前像。持明者依觀自在教法先作觀想。然后用摩度迦花粖涂天像身。復用毒藥芥子鹽及曼陀羅花等。和合一處燒薰彼像已。埋設咄嚕舍內或彼聚落之中。持明者即誦大明。彼設咄嚕悉得身心迷悶若欲救彼。用金剛凈水沐浴彼像。即得如故

復用前像。持明者往大自在天祠前。作一坑以像合面埋之。即誦大明稱設咄嚕名已。彼得喑啞。若欲救彼。取出天像彼復如故

復用前像。用脂麻粳米[寧*頁]摩樹葉。同入酒內細研。涂彼天像。以五凈水灑凈。用毛繩系于天像。將往空舍中。持明者裸形被發。即誦大明稱彼人名。用左手牽拽天像。彼設咄嚕速得系縛。枷鎖在身作大怖畏。若人如是作法。假使帝釋天主亦須驚怖。何況常人。若欲止息。以酒潠像復得如故

復用前像。用樺皮纏于像身。持明者密藏身中。往彼啰惹處。得大供養及財寶等。若密戴身中常日受持。于一切之處經行往來如捧王敕。見者恭敬承事供養。復用前像。于白月八日對天像前。依本法受三昧法。以飲食供養已。持明者左膝著地合掌供養。即誦大明求一切事隨意成就。如是天像行人頂戴。入于啰惹仡哩賀時。彼啰惹及與眷屬。恭敬瞻仰生大敬愛

復次成就法。用燒尸柴作頻那夜迦天像。長十二指二臂三目。頂戴頭冠觸髏嚴身。以齒咬唇作忿怒相。著人皮衣。右手執利劍左手作奇克印。復用必隸多萎花鬘纏天像身。持明者以尸灰涂自身中。于臥床頭邊。用摩賀啰訖多作曼拏羅。燒摩賀滿娑香。即誦大明時。彼天人現于人前。持明人獻閼伽酒。天人歡喜即說過去未來現在之事。行人告曰于某甲人令生重病。如是言已。于三日內彼得疾病。乃至殺害發遣句召降伏等。隨行人意皆得成就。若欲止息。用酥涂像燒安悉香薰。復得如故

復用前像掘地坑深至膝。以像面合下埋之。持明者著黃色衣及黃絡腋。持誦大明稱設咄嚕名。彼處聚落人皆斗戰。若欲止息。取出天像斗戰自止

復用前像安置于酒肆幡竿之上。若人遙見彼竿其酒悉壞。持明者于幡竿上書彼人名。執往聚落次第循行。竿到之處其酒皆壞。若欲止息用羖羊角。洗彼天像復得如故。若欲求端正童女。以彼天像埋童女門。前彼之童女不樂嫁于別人

復用前像以芥子油涂彼天像。以尸火燒佉儞啰柴炙于天像。時彼童女生大熱病夢嫁彼人。行人以乳汁沐像而得成就

復用前像以俱舍草繩系像。安彼牛欄內。以繩牽拽。所有牛畜悉皆生病。若欲止息用一器物滿盛乳汁。安像在中復得如故

復用前像以繩系像。于市肆牽行。所有街市人民。悉皆裸形被發作舞

復用前像。持明者以左手密持。見負水女人。時自作舞旋轉。彼女見之裸形負水及作舞旋。轉經兩個月。若欲止息用水浴像。即得如故

復用前像以尸衣纏裹。用尸火炙。稱彼人名及誦大明。彼人速得大病無人救得。若以金剛凈水沐浴天像。即得平復

復次成就法。持明者用佉儞啰木。作頻那夜迦天像。四面八臂。右第一手執利劍。第二手執鉞斧。第三手執金剛杵。第四手執箭。左第一手執三叉。第二手執契吒迦。第三手執拏摩嚕迦。第四手執弓。如是作此像已。于二陣交戰之時。以水沐浴天像兵戰自止

復用前像以佉儞啰木粖。為埿彼天像已。用羖羊乳煮彼天像。即誦大明告所求之事。而彼天像于城邑聚落一切人民。悉皆托夢。有某甲持明人今來此處。宜應迎待恭敬供養。如是言已悉皆承迎如法供養

復用前像用蘿卜枝葉搗如泥。涂彼天像已。復用漿水浸彼天像。即誦大明。得一切婆羅門敬愛

復用前像用脂麻粖白粳米訥哩嚩草。同和合如泥涂彼天像已。用缽羅舍木燒火炙。即誦大明。得剎帝利及啰惹等。皆生敬愛尊重供養

復用前像用沙糖涂像。以火炙即誦大明。復用魚煙薰。即得吠舍首陀等悉皆敬愛

復次成就法。用[寧*頁]摩樹上寄生木。作頻那夜迦天像。長如大拇指。四臂三目。右第一手執利劍。第二手執鉞斧。左第一手執罥索。第二手執歡喜摶食。蛇作絡腋口出千牙。如是作已。用黑豆粖為泥涂彼天像。即誦大明已。以此像密埋他人門前。所有二足四足等見于大惡之相。蹴蹋驚怖無人可止。持明人得大財利即與止住

復用前像持明者加持已。密埋寺門外。令苾芻眾作大惡夢悉皆驚怖。若取天像以漿水洗凈即得如故

復用前像加持已。密埋牛欄內。令彼牛畜等見怖畏相終不入欄內。取出彼像即得如故

復用前像懸木架。下用蕎麥稈火。炙彼天像。即誦大明。令諸寡女皆生敬愛

復次成就法。用吉祥果樹上寄生木。作頻那夜迦天像。二臂三目安牛角內。用毒藥鹽芥子及五種甘露藥涂之。以帛纏裹。誦大明加持已密埋于淫舍門前。一切人民并皆不入

復用前像加持已。密埋于酒肆門前。并無一人入彼酒肆。乃至油醋店等一切行鋪門首。埋此天像。頓無買賣人皆不來。若取出天像即得如故

復次成就法。用簽木作頻那夜迦天像。用毒藥鹽芥子及五種甘露藥。同和如泥涂彼天像即誦大明已復用尸衣。上畫八葉蓮花安天像于蓮花內。于他人舍下安置已。持明者未還本處。彼人速來敬愛

復用前像以尸衣裹。用佉儞啰木火炙彼天像誦大明加持。經須臾間起大風雨。若欲止息用金剛水沐浴彼像燃于酥燈。即復如故

復用前像以毒藥涂之。持明者裸形被發。于木架上懸掛天像。以麥糠火炙已。用佉儞啰木橛釘彼天像。即誦大明稱彼人名。須臾之間彼人速來。隨行人意所欲成就

復用前像用殺羊毛為繩。系彼像項。持明者以繩牽像。或行或坐稱彼人名。誦大明一百八遍。彼人速得熱病。復以火炙彼天像于八時中經一時間即得命終

復用前像以俱舍草為繩。系彼天像懸于木架下。以煎油炙彼天像。即誦大明稱彼人名。至一時已來。彼人速得禁縛身心驚怖。以水洗像即得如故

復用前像持明者用牛骨為橛。橛上作穴。以毒藥芥子及天像同入橛內。或出行時系于臂上。即誦大明。得一切人見者歡喜。若入軍陣禁彼器仗皆無作用。若有諍訟論其公理常得勝他乃至諸惡之人見者適悅

復次成就法用蘇伴惹曩木根。作頻那夜迦天像。以胡椒粖為泥涂彼天像。用末羅木津及芥子油灌于像口。以尸火炙已。用三辣味及芥子鹽尸灰曼陀羅花果。同和如泥涂彼天像。于四衢道路深埋彼像。持明者觀想焰鬘得迦明王。立作右舞勢。用芥子油涂自身左足。蹋像誦此大明曰

唵(引)仡哩(二合引)瑟致哩(三合引)尾訖哩(二合)多(引)曩曩阿母迦摩(引)啰野吽瘧

誦此大明已復誦大明曰

唵(引)迦(引)嚕波吽發吒(半音)

誦此大明已。于七日至半月內發遣。彼冤速得大病不久命終。持明者運慈悲心。取出彼像復得如故

復用前像安置枯髑髑內。復用毒藥填滿已。用一枯髏髏蓋之。以繩系縛懸木架。下用火炙像。持明者入于河內即誦大明。以前髑髏欿水。所有設咄嚕等。或自走去或得重病。悉皆除滅并無蹤跡。誦此大明曰

唵(引)迦(引)羅努帝吽發吒(半音)

誦大明已。時持明者志心依法必得成就。或持明者用燒瓦器灰涂自身。以尸衣裹頭。往入海者江河內。以右手持前天像左手持人骨數珠。誦大明一阿庾多持明者得為地主。或為啰惹或為軍主等

復用前像。持明者用俱舍草作指環。安像于環中。復坐俱舍草。持大明一阿庾多。得啰惹迦儞也敬愛或與大富貴。若彼不依。用葦繩系彼天像。煎漿水淋之。持誦者觀想自身作焰鬘得迦明王。得啰惹驚怖與前迦儞也隨行人意。如未成就。用黃臘裹彼天像。以針釘像。用佉儞啰木火炙彼像身。三日之內王與迦儞也同獲快樂

復次成就法。用華鐵作頻那夜迦天像。用芥子油毒藥和如泥。涂彼天像。以鉗挾像于枯木火上炙。即誦大明。令彼冤人得大疾病。若持明者將于天像往他舍中。經須臾時卻還本舍。于一日中供養。句召彼人速來現前。承事供給一切隨意

復次成就法。用衢摩夷作頻那夜迦天像。持明者安于枕而睡之。所有城隍聚落過去未來現在之事。悉能說之。若持明者以手持像入大軍陣。槍劍器仗等悉不能傷。乃至一切惡人皆不能害

復用前像安于尸灰中。持明者以金剛水。灑凈己身及飲彼水已。即誦此大明曰

唵(引)迦(引)羅嚕波吽發吒(半音)

誦此大明已及稱所求之事。時彼聚落人民一切心亂。如患風瘨罔知善惡。持明者若取出彼像。即得如故

復次成就法。用騷伴惹曩木。作頻那夜迦天像。十二臂四足。手執種種器仗。粗忖捺哩蟲皮為衣。以齒咬唇作大惡相。作此像已用水牛肉于尸火內誦大明。作護摩一萬遍已。持明者食五種甘露藥及涂自身。以左手持酒。右手持水。牛肉。觀想自身如甘露軍茶利明王。諸相具足交足而立。以利劍截斷彼像。即時設咄嚕等身皆兩段。此成就法亦能于彼交戰之處。托夢和勸速令息諍

復用前像。持明者以繩系像左足。懸于木架之下即誦大明。亦能降伏設咄嚕等隨行人意若解前像即得如故

復用前像用鐵索系縛。密埋啰惹門前。彼舍仆從皆如繩縛而不能動。取出彼像即得如故

復次成就法。用菩提樹上寄生木。作頻那夜迦天像。長八指四臂三目頂戴頭冠。右第一手執金剛杵。第二手持數珠。左第一手摸捺迦。第二手執建捺迦。作此像已。用瞿摩夷作四方曼拏羅。于曼拏羅內覆面安置天像。持明者以左足蹋像。一日三時持誦大明。至一月已復取天像安庫藏內。能令庫藏財寶盈滿。復用左足蹋像。稱名持誦。得成無盡藏永世受用無所乏少。若不用足蹋作于災難。持明者即告像言。若不依我教。令焰鬘得迦明王大金剛杵破碎汝頭。如是言已。復于庫藏內一日三時。獻閼伽香花等如法供養。復告像言休三昧住。此如劫火不得超越。如是言已行人持此天像。往田野中谷麥場內。乃至市肆行鋪等所到之處。常念焰鬘得迦明王。一切財寶悉皆豐足受用無盡

復用前像。持明者若隨身受持。將往諸處城邑聚落。乃至乘船江海經營求利倍獲財利。無諸障難一切隨心。如還于本舍常以香花飲食。及閼伽等如法供養。保護敬重如父母等。若不供養敬重必作災難

復用前像。以繩系像懸木架。下用豆箕火炙。持明者裸形被發。作大忿怒相用毛繩打像。所求之事必得成就

復用前像用麥[(麥-大+十)*戈]火炙。從此后日日能得上味飲食。乃至所有眷屬悉得充足。若不隨意必為災難。越于三昧成就之法

復次成就法。持明人用佉儞啰木作彼天像。長十指身有一十二臂。手執種種器仗立作舞勢。二手持蘇啰摩娑。如是作已。持明者往尸陀林。或空舍內或大自在天祠內。用左足蹋彼天像。一日三時持誦大明曰

唵(引)紇哩(二合)瑟窒哩(三合引一)尾訖哩(二合)多(引)曩曩(二)阿目崗(三)摩(引)啰野(四)滿馱野(五)輸沙野(六)烏蹉(引)那野(七)誐啰(二合)娑(八)誐啰(二合)娑野(九)唵(引)吽吽瘧(十)

持明者誦此大明。加持天像滿三個月。所有百由旬外設咄嚕速令除滅。持明者所作成就

復用前像。用毒藥芥子。鹽曼陀羅子。同和如泥涂于像身。持明者用尸灰涂自身。飲酒少許。作忿怒明王大無畏相。以青石兩片合像石中。行人如甘露軍拏利明王安住其身。誦大明滿三個月。所有設咄嚕等。如帝釋威力者亦須滅亡

復用前像用毛繩系彼像項。以物蓋像頭目已覆面。埋于尸灰之內。持誦大明稱設咄嚕名。持明者觀想自身。如焰鬘得迦明王立于像前。剎那之間四大洲界。所有人民默然如啞。禁閉眼目都無所見。乃至啰左所有惡人殺其妻子。亦不能言如被禁縛。若欲止息取出天像即得如故

復用前像。于黑月十四日或八日。持明者往尸陀林中。用一髑髏滿盛酒。以口潠像一日三時。即誦大明至第七日。啰惹及與眷屬悉來。供給種種供養及財寶等

復用前像用樺皮纏裹。以像揾于乳蜜即誦大明。彼啰惹等作大敬愛如父無異

復用前像用米粉涂像。入酥內煎已。用佉儞啰木燒火。炙彼天像。得啰惹女承事供給

復用前像持明者　用鐵針遍針像身。以芥子油灌彼像。懸一竿上誦大明已。持明者以此像竿立于他軍陣前。彼軍眾等見大煙霧罔知方隅

復次成就法。用娑羅多迦木作一臼盛滿乳汁。用佉儞啰木作杵。于杵頭作童女相端正裝嚴。以杵搗乳即誦此梵贊曰

阿三摩佐羅(引一)薩摩多(二)娑啰達哩弭(二合)拏(三)迦嚕拏(引)怛摩(二合引)迦(引四)惹誐底耨佉賀(引)哩拏(五)阿三滿多(六)薩哩嚩(二合)虞拏(七)悉地那(引)曳儞(八)阿三摩(引)左羅(引九)薩摩嚩啰(引)誐啰(二合)達哩弭(二合)拏(十)

誦此贊已。即搗乳至一日二日。降大風雨晝夜不絕滿七日。若欲止息。燒安悉香其雨自止

復次成就法。用前天像令童女合線。用系天像頭髻。以乳灌像及涂像身。持明者以其梵音。誦缽邏羅龍王得叉迦龍王等名已。用水乳毒藥一處和合復令數人童男童女。涂藥身上入江河內。手執鐵棒打于水面。稱前龍王名。即誦大明每日三時。如是作法十方世界聞大雷聲。降澍大雨充滿國界。若欲止息解彼天像發髻。用灰涂之須曳即止

復次成就法。用阿波摩哩誐木。作頻那夜迦天像。長如拇指二臂三目。右手執稈捺迦。左手執謨捺剛。用阿羅訖多迦葉裹彼天像。以漿水煮。即誦大明已。持明者于道路行時。見有人來即自下路。以手旋轉天像。彼路上人速得迷惑。罔知天地至于七日。若欲止息。沐浴彼像即得如故

復用前像。以牛皮裹之擲于井內。一切聚落皆有大水悉皆漂沒。若欲止息。取出天像其水自止

復用前像。埋于酤酒家酒甕之下。忽有水入漂流酒甕人救不及。若取出彼像其水自止

金剛薩埵說頻那夜迦天成就儀軌經卷第一金剛薩埵說頻那夜迦天成就儀軌經卷第二

　　　　西天譯經三藏朝散大夫試光祿卿明教大師臣法賢奉　詔譯


復次成就法用。白檀香作頻那夜迦天像。長四指八臂三目六足。右第一手執劍。第二手執金剛杵。第三手執箭。第四手執劍。左第一手作奇克印。第二手執弓。第三手執朅樁誐。第四手執拏摩嚕迦。如是天像用上好色裝畫。持明者以左手持像。往流至海者江河內水。至項頸已。即誦大明一洛叉。得見祥瑞復誦吽字。能引河水隨行人流

復次成就法。持明者或見聚落內。及山野中有大火起。持明者作奇克印即誦大明。彼火速移別處

復次成就法。所有諸惡象馬等。傷害于人難以禁止。持明者作奇克印克于彼舌。彼惡象等速自馳走。如鼠入穴更不可見

復次前像系于猿猴項上。即誦大明已。放往州城之內及彼野外。如是一切人民。各見沒啰賀摩羅剎。皆悉馳走作大驚怖。若解下天像即得如故。復用前像系粗惡人項上。游行城邑一切人民。皆見必舍佐遍于舍宅。若解下彼像即得如故

復次成就法。用水牛角作頻那夜迦天像。長四指四臂三目。右第一手持數珠。第二手執捍難迦。左第一手執三叉。第二手執謨那剛。面如滿月白色。如法裝畫已。用豬毛為繩穿天像鼻。選一旃陀羅童子。以像系童子右足上。令彼經行城邑。所有人民悉皆禁口。如彼啞人扃戶不出。經八日后方得出門皆作悲泣

復用前像安于船頭。其船旋轉猶如水輪終不前行。若去彼天像即得如故

復用前像以繩系于象馬項上。乃至有千里腳者悉不能動。如彼塑像。若解去彼像即得如故

復用前像。如兩陣交戰之時。以像系于馬項擊大鼓聲他兵聞者皆不能動如彼癡人

復用前像。用芥子油涂像。持明者收不落地瞿摩夷。作四方曼拏羅。于曼拏羅內燒猛火。炙彼天像已。用熱水灑像。即誦大明稱彼人名某甲速得熱病。如是言已速得重病。若取天像以水沐浴即得如故。即誦此大明曰

唵(引)呬囕摩娑嚩(二合引)弭儞(引一)摩賀(引)誐拏缽多曳(引二)酷酷(三)尾酷酷(四)仡啰(二合)悉仡啰(二合五)悉瘧吽發吒(半音六)紇哩(二合引)瑟窒哩(二合七)尾仡哩(二合)多(引八)曩曩(九)吽發吒(半音)娑嚩(二合引)賀(引十)

如是誦大明已悉得息災。若誦發字當作殺冤法。誦吽字當作驚怖及禁冤。求雨止雨等悉皆同用

復次成就法。持明者用吉祥木。作頻那夜迦天像長四指三目頂戴頭冠。右第一手執金剛杵。第二手持數珠。左第一手執謨捺剛。第二手執蘿卜。如是作已用貓兒皮。系像懸于木架上。用水牛血涂彼天像。至黑月八日或十四日。于四衢道中掘土一肘。深埋彼天像即誦大明。所有女鬼行過此路悉皆禁住。若欲止息取出天像復得如故

復次成就法。持明者于尸衣上。畫四方曼拏羅。分為九位。每一位上書一誐字。中位書一誐字。及書彼人名。外畫揭摩杵以為結界。外復畫須彌盧山圍繞。用黃色粉填于像腹。持明者依法。觀想摩呬捺啰摩拏羅已。埋像于四衢道中。若他軍至此悉能禁住。所有隨身器仗并不能用

復次成就法。用米粉為摶。作頻那夜迦天像。以水牛生酥填于像腹。復用[口*爾]踰(二合)底瑟摩油煎彼天像。即誦大明已。持明者食彼天像。誦此大明曰

唵(引)瘧摩摩目契底(一)摩摩嚕儞底(二)摩摩嚩舍摩(引)曩野(三)阿目剛瘧娑嚩(二合引)賀(引)

若依此法志心持誦。能殺一切魔冤決定成就

復次成就法。用蕎麥及三種蜜。同作頻那夜迦天像。以芥子油煎彼天像取仆從腳下土。與像同埋于四衢道中。所有百由旬外或男或女。句召速來永不還于住處。持明人如是依法。亦能去除虎狼惡獸等難

復次成就法　用紅粳米作頻那夜迦天像。用蜜灌于像腹　復用紅粳米作自妻形已。即誦大明。用水牛生酥涂彼天像及自妻形已。持明者即食彼二像。常得自妻愛敬親近。承事而不暫離

復用前像用進唧迦果。填滿像腹。即誦大明已。用油煎像亦自食之。或與他人論義常得勝他

復用前像以酥煎。復用米粉作一瓠子。用芥子油煎已。誦此大明。即用米粉像入瓠子內。埋于灰中稱彼人名。經須臾間得大腹痛。若欲止息取出彼像即得如故

復次成就法。用薩惹啰娑藥。作頻那夜迦天像用沙糖涂彼像已。于瓦器內畫八葉蓮花。于蓮花上書大明。連一吽字及誐字。書彼人名。用前天像安于蓮花器內。復用一瓦器蓋覆天像。持明者持此天像入于水內。至項頸已來。于泥下埋彼天像。所有彼人或在本國或在外方。悉禁彼口而不能言。如彼啞人

復用前像及鹽。搗羅為粖。以芥子油煎。所有男子女人等狂亂放逸。用前藥粖入于飲食內令彼食已。即寧靜身心調柔

復次成就法。用白俱枳羅叉藥根。迦羯惹伽藥。啰惹樹皮及白粳米。同搗羅為粖。用肉裹以酥煎已。持明人自食其藥。若有啞者令彼能言。乃至羅剎部多毗舍佐等。所作執魅。亦能去除令彼遠離一切所作。隨行人意

復次成就法。用一人尸腳腨骨作一穴。入前四味合和之藥。即誦大明。用左手執此腨骨之藥晝夜經行。以藥于自頭上旋轉。得隱身法無人能見

復次成就法。用尾毗多枳滿惹藥。酥嚩啰拏祖拏頗羅滿惹藥及噏鐵。同搗羅用蝦蟆脂和。作頻那夜迦天像如一藥丸復用蛇血和前藥粖。別作一頻那夜迦天像。亦如藥丸持明者用二手各執天像一丸。復用瞿摩夷相并作二曼拏羅。廣闊四肘或五肘。第一曼拏羅于四隅。各安劍一口。第二曼拏羅內安四劍鞘。持明者手執二像。漸漸起立作左舞勢已。漸漸相并。二手所有第一曼拏羅四劍飛入第二曼拏羅內劍鞘之中。以像藥為香燒薰[巾*(穴/登)]像。像乃震動法既成就。持明者能作廣大希有之事。此成就法有大威力。一切所為皆得隨意

復用前藥及用毒柴藥。依法句召無不來者。乃至江河大水亦須逆流而來。何況常人

復次成就法。用稗子作頻那夜迦天像。于彼像腹填三辣藥。以鐵簽簽像用火炙熱。以進佐藥。重裹塑前像。即誦大明稱彼人名。令彼有情聞于自身大臭穢氣。或用芥子油煎彼天像。稱名某甲我當食汝。言已即食。至一時之間。彼人速自降伏供給承事。若不降伏速得命終

復次成就法。用粟米或蕎麥或稗子。作頻那夜迦天像。即誦大明以利劍切斷。于尸火內作護摩稱彼人名。速得身分疼痛。此名下品成就法

復次成就法。用缽羅舍木燒火。以阿濕嚩他樹枝。兩頭揾于三蜜作護摩一千八遍得啰惹敬愛。乃至轉輪圣。亦生敬愛尊重供養

復次用阿哩瑟吒樹枝燒火。以白芥子白粳米作護摩一百遍。亦得剎帝利降伏及敬愛等

復次用阿波摩哩誐藥樹枝燒火。以蕎麥鹽同作護摩一萬遍。得吠舍降伏

復次用惹衍帝藥樹枝及粳米鹽。同作護摩一萬遍。得首陀降伏

復次成就法。持明人于白月一日起首持誦。至白月八日。用五種甘露作曼拏羅持明者觀想。自身在曼拏羅中間睡。即持誦大明至七日內。時頻那夜迦天現身而來告持明人言。汝起與汝成就法。時持明人尋時起已。用五種甘露藥獻閼伽。后第二日以上味飲食齋同三昧。持誦者三五人已求于成就。先擇鬼宿直日或太陽太陰直日。用獨牙象豗出白阿[口*栗]迦藥根。作頻那夜迦天像。長如拇指節二臂三目蛇為絡腋。右手執蘿卜。左手執碗器。身作金色鼻赤色坐寶蓮華。頂戴頭冠發髻青潤。腹形廣大諸相具足。安前曼拏羅內。持明者堅持齋戒。即誦大明六洛叉。如是精熟。得一切所愿皆獲成就

復用前像。持明者以自頂戴。入啰惹舍中速得敬愛。或奉王事遠出往來。一切所為常得已勝。乃至道路所有狼虎賊盜等。見此行人悉皆驚怖避路遠去。如是持明者。能離一切怖畏。得啰惹等一切敬愛。供給承事悉皆豐足。若持明者依法儀軌。令法精熟必得成就。若不精熟終不能成

復次成就法。用殺羊肉作頻那夜迦天像。用三辣藥涂像以酥煎。即觀想觀自在菩薩已。食彼天像復飲于酒。所有閻浮提內一切人民悉皆狂亂。若用此法經剎那之間。一時止住至十二年

復用前像用鹿肉豬肉。以三辣藥揾過。用芥子油煎已。作八大龍王。用人脂細研涂彼龍王。復用芥子油煎已。書彼名入像腹內。持明者用云母石貼己身上。觀想己身如大力明王。即食彼天像及飲甘露藥。不久之間降澍大雨

復依前法。持明者選于旃陀羅女。往尸陀林中如前食像。亦降大雨

復用前像。持明者往龍潭內。或山中有龍神居處。先觀想自身。如焰鬘得迦明王已。即稱彼龍名。我今食汝。如是言已不久之間即降大雨

復用前像以水牛肉作一龍王。入天像腹內。持明者往深山寂靜之處。鋪俱舍草安坐持誦已。觀想自身如甘露軍茶利明王。即食天像及飲甘露藥。不久之間降大風雨

復用前像用嚕呬魚肉。裹阿波邏羅龍王像。入天像腹內用酥煎。持明者于舍利塔前或佛像。用五種甘露藥作曼拏羅。以彼天像安曼拏羅中。用香華飲食如法供養。恭敬旋繞至七日內。降大風雨摧山拔樹等。若依此法及誦吽字。能枯竭江海。如是頻那夜迦天像秘密儀軌能成一切事。乃至那羅延天大自在天。悉能禁縛令彼降伏。若持明者于斯儀軌。寡識虛謬不善法教。設用志誠供養持誦。終不成就復生災難。是故持明之人通達秘密。持法精熟依教修習無不成就

復次成就法。持明者于白月八日或十四日。收不到地瞿摩夷。作四方曼拏羅。以香華供養已。用白阿[口*栗]迦根。作頻那夜迦天像。安曼拏羅內。復安閼伽瓶插華果綠枝。復獻上妙飲食種種名華。持明者敷俱舍草座持齋三日。誦大明三洛叉。然后不食。誦大明四洛叉。如是精熟必得現前所求成就。若彼行人無我人分別。依法所作無不滿愿

復次成就法。用赤檀香作頻那夜迦天像。長如拇指節。用樺皮裹。密藏身內志心受持。得大敬愛眾人恭敬。乃至彼人親眷悉皆歸仰。持明者觀想自身如太虛空。觀想虛空即是我身。我與虛空不一不異。凡所作法無諸魔難。于意云何既觀色空平等。離諸分別無我無著。是名真持明者。成就一切微妙之法。純一無雜不缺不剩。于最上道究竟解脫。如此行人設不依法及持誦印相。亦得一切所欲滿愿。如佛說言無為大智。體離分別無有二法。若分別取相即為外法今此儀軌引發觀智。能與眾生出生勝行。是故行人依法儀。則作曼拏羅[巾*(穴/登)]像及彼護摩。二種圓滿皆獲成就

復次成就法。用尸骨作頻那夜迦天像。長八指四臂三目。右第一手作施愿印。第二手執滿髑髏血。左第一手執朅樁誐。第二手執人頭。如是作像已。用三辣毒藥芥子鹽曼陀羅子。同和如埿涂彼天像。作三角護摩爐。燒佉儞啰木火。以人肉作護摩。于此火上炙彼天像。不久之間所有他軍。自各馳走悉皆除滅

復用前像用毒藥涂像。以尸火炙稱彼名字。得吠多拏鬼執魅。彼人受大苦惱

復用前像用猿猴皮。裹于尸火中炙。稱彼名者即得執魅

復用前像以沙糖芥子油涂。懸木架上。持明者稱彼名字。令得大怖而自降伏。若欲止息取像用乳及水洗浴。即得如故

復用前像用人脂油涂已。燒天祠內萎華薰彼像。或男或女等速得敬愛

復用前像用雞肉裹。煎脂麻油薰彼像已。于彼人門前埋于天像。彼人于舍內裸形被發。東西馳走如風狂人。復取出像即得如故

復用前像用黑鴟梟肉裹。燒人尸薰。持誦者于紙上書彼名字及書大明。然后裸形被發。以左手執彼天像稱彼人名。用稗草稈打于天像已。至半夜中金剛拏吉儞。于設咄嚕。身作大災害。令彼驚怖受大苦惱。至明旦時未能除愈。若沐浴天像即得如故

復次前像以繩系彼像項。用三辣藥涂已用油煎。持明者于黑月內。以皂帛皂線纏裹天像。用左手持像往詣諸處得隱身法。令一切人不能得見

復用前像于白月內。用白檀香粖涂彼天像。持明者身著白衣隨意經行。亦得隱身無人能見。乃至天像不蓋衣服亦不能見。持明者依頻那夜迦天。如是作法必得成就

復用前像用五種甘露沐浴及涂像身。復用象馬牛驢馲駝五種肉為香。燒薰彼天像或用狗肉為香亦得。如是香薰已。安像于曼拏羅內。持明者用左足蹋。即誦大明。稱彼人名某甲為我作如是如是事。三稱述已。隨行人意作一切事

復次成就法。用人骨作頻那夜迦天像。以八大龍王為嚴飾。復用不落地瞿摩夷及吠嚕左曩。裹塑彼像。次用七處白蟻土裹塑。后用凈土裹塑。以金剛凈水灑凈。用干吠嚕左曩燒薰天像。以旃陀羅萎華獻閼伽。即誦大明。于龍潭前作大音樂。用天像擲于潭內。經須臾間潭內出大音聲猶如雷震。空中贊言善哉善哉。持明人聞是語已即還本處。未至之間降大風雨充滿大地。時彼龍女化作人形。來問持明者善解妙法。有何所欲我當隨意。持明者言如我所欲愿施成就。龍女復言滿汝所愿。言已不現

復用前像用尸陀林中土涂彼天像。以逆刺棘針打于彼像。稱彼人名所有象馬等當生疾病。如是言已彼象馬等即生疾病。若以酥人肉作護摩即得如故

復用前像用蜜涂像。于木架上倒懸以猛火炙。稱彼人名而能息災。若用乳煮得大增益。若用堿水煮得愛別離。用蜜沙糖煮得降伏敬愛

復次成就法。用人肋骨作頻那夜迦天像。長八指八臂三目四足。右第一手執鉤。第二手執髑髏。第三手執拏摩嚕剛。第四手作施愿印。左第一手執朅樁誐。第二手執髑髏。第三手執鉞斧。第四手執惹誐羅。如是作像已。持明人用五種藥涂自身上。即誦大明一洛叉。隨意所欲無不滿愿。若持明者口誦大明。心冥真理依理起行離諸法相。能作一切出世間事。何況世間之事。所有眾生見者恭敬。尊重承事猶如仆從。如是真實最上甘露廣濟有情。諸持明者如實了知

復次成就法。用人肋骨作頻那夜伽天像。二臂一足一目髑髏為嚴飾。右手執三股金剛杵。左手作奇克印。如是作像已。持明者以右手持像。觀想自身如虛空界。即誦誐字。能令大海離此岸地五牛吼遠。持明者復往彼海誦于賀字。彼海轉離遠處。依如是法或遇狂象。即誦誐字象作惡聲怖畏馳走。或遇虎狼賊難當誦誐字。亦復恐怖自然遠去。復依前法持明者入江河內。觀想空想大智想無盡智。作此觀時彼河上面有水。于水下面廣五由旬地無水流。持明者復入河內如前作觀河即干枯水流別處

復用前法持明者入大自在天祠中。以左足蹋于天像。作大惡聲誦于吽字。時彼天像即離本位。如蝦蟆竄馳走而去

復次如前依法。持明人入于母鬼舍中作奇克印。于母鬼頭上旋轉已作奇克相。彼母鬼等即離本舍馳走十方。如前依法持明人入那羅延天祠中。用左手作奇克相。以左足蹋彼天像。像之身分自然破裂。如前依法。持明人入于佛殿內。作觀想法已。佛及菩薩各自轉身相背而坐

復次持明者。入頻那夜迦天祠內。不得速出。至得成就。以手持天像出于舍外。入啰惹舍誦呬呬字。彼啰惹及其眷屬胡跪合掌恭敬承事如仆從等。持明者言啰惹諦聽。自從今后歸依三寶信重佛法。于苾芻僧莫生輕慢。啰惹白言我依教旨。凡有所作隨行人意

復次持明者如前作法。或遇大雨手持天像。于自頭上旋轉已顧視虛空。所降大雨忽然頓止

復次持明者欲要降雨。作龍王像。以五種甘露藥及五種三昧藥白蟻子土。作百頭龍王。亦是頻那夜迦天化。以此龍王安自臥床頭邊。燒人肉薰。剎那中間即降大雨。持明者作是念言。請龍王于某處地中降大風雨流澍漂溺。作是念已。是時龍王即往彼處。降大風雨隨行人意。如是南閻浮提作法。余三洲中皆得降雨。此成就法能作一切事。頻那夜迦天變化甘露軍拏利明王。行菩薩行見諸有情。少聞小智少福少慧。于大秘密持明法門未能曉了。以慈悲利益故。說最上成就法真實不虛。不得越此三昧。此大明法亦不得于愚癡邪見人中為他宣說。彼得聞已心生疑惑而懷輕慢。彼人不久得大疾病。盲聾喑啞不可醫救

金剛薩埵說頻那夜迦天成就儀軌經卷第二金剛薩埵說頻那夜迦天成就儀軌經卷第三

　　　　西天譯經三藏朝散大夫試光祿卿明教大師臣法賢奉　詔譯


復次成就法。用五種甘露藥五種三昧藥。同和一處用涂自身。餐五味食。然后持明者觀想自身本尊已。至黑月八日或十四日。用前天像入于酒器內。將往尸陀林中。三度白言尸陀林中諸鬼神等當來買酒。如是言已。時彼林中所有鬼神必舍佐羅剎及羅剎女等。各現本形悉來買酒。持明者見彼惡相不得驚怖。于酒內取出天像羅剎鬼等見此天像。一切倒地而即問言。持明者有何所欲。行人即問過去未來現在之事。或言隨我所欲皆得成就。羅剎等言滿汝所愿

復用前像以芥子油涂及用灑凈。用佉儞啰木火炙。稱彼人名即誦發吒字。除佛像功德。其余所有一切廟宇鬼神。及大自在天祠等。悉皆下淚遍身出汗。乃至龍神尼干天等塑畫之像。作大哭聲不住本舍。往彼修像施主處。托夢而言有某甲持明人。今來我舍破壞于我。我今馳走遠避大難

復次用前像于國城中間。掘坑深至膝。以像覆面埋之。經一時之間。持明者得為城邑之主。若取埋像長為彼主

復用前像持明者。作一地坑安蓮華座。用彼天像仰面安蓮華上。如是天像常在坑內。持明者子孫等常為城邑之主

復次成就法。持明者以樺皮裹于天像。于啰惹門外掘坑埋之。時啰惹所有國事。不問他人唯問持明者。如是一切人間天上。悉為行人作成就事。持明者如是依法持誦。所有夜叉女等獻閼伽已。當日即得成就法。若持明者了知頻那夜迦天本像成就法。不久即得大持明天

復次成就法用前天像。持明者面向天像。持誦滿一洛叉心念一洛叉。是名洛叉數。持明者先須冥契真理入秘密門。于一切明無不成就。長得作為世間之主。是故持明人了知出世真法。依頻那夜迦天最上儀軌出世妙法行大乘行必得成就。若有毀本三昧謗阿阇梨。少聞少智心不真實輕慢三寶。如是下劣人等不得為說此法。若復有人持本三昧。達無相際持戒堅固喜舍慈悲。除小根聲聞及闡提補特伽羅。依法修習無不成就

復次成就法。持明者用瓦師輪上泥。作頻那夜迦天像。十二臂十二目六足。髑髏為裝嚴人皮為衣。乘必隸多作大惡相。右第一手執輸羅。第二手執鉞斧。第三手執拏摩嚕迦。第四手執剛迦羅。第五手執人頭。第六手執劍。左第一手執劍。第二手執三叉。第三手執人肉。第四手執髑髏。第五手執骨朵。第六手作奇克印。如是頻那夜迦天像。用六種色裝畫。諸天睹之怖畏。如來見之歡喜。持明者至黑月八日或十四日。用五種三昧藥及五種甘露藥。持明者即觀想諸法。唯一真理體離分別。然后以此藥作大供養。安像于自臥床頭邊。以飲食獻于天像已。即自之決定成就而無虛謬

復次成就法用人骨作頻那夜迦天像。四臂三面面各三目。頂戴頭冠發髻青潤。人皮為衣現大惡相奇克十方。持明者于彼像前。用吠嚕左曩藥作曼拏羅。用羖羊肉以芥子油煎已。而自作念。我今當食某甲及彼眷屬血肉。如是念已即食羖羊肉等一日三時。如是作法三日之內。彼人速得身分干枯不久命終。如是成就之法。諸持明者志心修習所求隨意

復次成就法。若有狂惡象馬等奔沖傷人。及他軍兵欲來侵害。用前頻那夜迦天像懸掛竿上。即得禁止不敢傷害獲得安隱

復用前像。持明者見彼國城聚落。有大災難人民不安。用一器物滿盛其乳。以三蜜涂像入此乳器內。用尸灰外畫羯磨杵圍界。以香華供養如法持誦。至第二日國城聚落。所有諸惡災難悉得消除

復用前像持明者。以酥涂像用乳內煮。彼啰惹及其眷屬皆生敬愛

復用前像持明者。用缽羅舍木為臼滿盛酥蜜。復用阿羅羯多葉裹彼天像安此臼內。經一宿已取彼天像。稱啰惹名。埋像泥中時啰惹及彼眷屬。常作恭敬種種供養

復用前像持明者。用尸衣及人皮裹彼天像。入于軍陣作奇克相他軍見己心生恐怪。四散馳走無所禁止

復次成就法持明者。作于二象用頭相對心自作念。今令二象斗戰。令此象斗退彼象作念之間。象自相斗彼象即退隨行人意

復次成就法持明者。令二童男或二童女使彼斗戰。持明者心自作念。令彼童男為二啰惹相對斗戰。愿此啰惹斗退彼人。作念之間。彼人即敗此人得勝隨行人意

復次成就法。用前天像以脂麻油涂。用末度梨蟲皮纏裹天像。以麥[(麥-大+十)*戈]火炙。當稱名者得必舍左執魅

復次成就法。持明人用水牛肉作油餅子。以酥煎。稱設咄嚕名而作心念。令拏吉儞母鬼食彼設咄嚕。如是念已食于油餅及飲于酒。所有百由旬外設咄嚕等。至半月內必得命終

復次成就法。用雞肉作天像如烏形。以芥子油煎。稱設咄嚕名。第一日彼得熱病。第二日作喘息大哭聲。第三日即彼命終

復次成就法。持明者用人肉。作頻那夜迦天像。如鷲鳥形。用芥子油煎已。持明者先食像右手。時設咄嚕雙手自落。次食像頭腹臍輪等。彼人速得命終

復次成就法。持明者用雜肉。作頻那夜迦天像八個。皆如雀形。至黑月八日或十四日。持明者食彼天像及少飲酒。至七日內彼設咄嚕。有大勢力如天帝釋。亦須命終。若欲止息。用沙糖水灑設咄嚕身即得如故

復用前像以素摩啰油涂。用猛火炙所稱名者即得癩病。若欲止息用乳洗像即得如故

復用前像以貓兒血涂。用童子衣系像。安漿水器內懸掛架上。彼人即得鬼魅所執。若欲止息。以乳洗像即得如故

復次成就法。持明者用沒啰憾摩野瑟致藥根。作大自在天像。四臂二目頂戴天冠垂。發髻右第一手。持數珠第二手執滿髑髏血。左第一手執三叉。第二手執朅樁誐。作此像已。用前頻那夜迦天像。乘大自在天背。用三辣藥涂之。持明者以迦啰尾啰樹枝。打彼天像。稱設咄嚕名。令彼得大疾病

復次成就法。用孔雀肉作頻那夜迦天像。如鯉魚形。用鹽及三辣藥填像腹內。用芥子油煎。持明者裸形被發涂芥子油。獨往四衢道中。食前天像飲酒少許。觀想虛空大智遍滿。如是作法至三日內。所有百由旬外設咄嚕速得命終

復次成就法。持明者用人肉。作頻那夜迦天像如魚形。用酥煎以芥子填滿像腹。持明者裸形被發。食前天像飲酒少許稱名者。至二日內速得命終

復次成就法。用鴿肉作頻那夜迦天像。如貓兒形。作二十一摶。用芥子油煎持明者當自食之。隨摶飲酒少許所稱名者。速得破壞

復次成就法。用鳩肉作二十一頻那夜迦天像。如雀形。用紅色麻油煎彼天像。至黑月八日或十四日。持明者往旃陀羅舍中。裸形被發行繞旃陀羅。食彼天像及飲酒所稱名者。即自馳走不能還于本處。于三日內速得命終

復次成就法。用馬肉作頻那夜迦天像。至黑月八日或十四日。持明者著青色衣及青絡腋。往設咄嚕門前左脅而臥。食前天像及飲酒所稱名者。經須臾之間速得命終

復次成就法。用旃陀羅等下賤人肉。作頻那夜迦天像。長一磔手。用苦辣藥填彼像腹。持明者于黑月八日或十四日。用尸灰涂身。裸形被發往尸陀林中。觀想一切眾生如彼虛空。然后食彼天像。五百由旬內所有設咄嚕。經須臾間速得命終。持明者若作此法。乃至設咄嚕。居大海底深山中隔大恒河。亦須命終勿生疑惑

復次成就法。用染師肉及皮作人肉。作頻那夜迦天像。長一磔手。用辣油涂像以芥子油煎。于黑月八日或十四日。持明者以吠嚕左曩藥涂于自身。往皮作人舍內。左手持天像。于口左腮食彼天像。稱設咄嚕名而作是念。我今食某血肉。作念已即食彼像。所有設咄嚕須臾之間即得命終

復次成就法。如前人肉作頻那夜迦天像。長一磔手四臂如狗形。持明者用左手小指甲。掐破天像臍輪。以三辣藥填像臍中。于黑月八日或十四日。往尸陀林中。用紅麻油煎彼天像。持誦大明及稱大惡設咄嚕名。持明者漸漸食天像及飲酒。所有輕慢三寶謗阿阇梨。斷善根滅佛法者。須臾中間速令命終。此無解法

復次成就法。用邊方人肉作頻那夜迦天像。長八指。用鹽芥子涂像。以辣油煎。持明者往四衢道中。裸形被發。用辣油涂身而作是念。我今食彼某甲設咄嚕血肉。作是念已。即食天像及飲血。經一夜內彼設咄嚕。身血肉都盡唯有骨鎖。至日出時即得命終。彼設咄嚕在一由旬外當作此法

復次成就法。用前肉作七個頻那夜迦天像。如油餅形。第一像用沙糖芥子涂。第二像用水牛生酥涂。第三像用羖羊生酥涂。第四像用黃牛生酥涂。第五像用郁金自然汁涂。第六像用酥糖滓涂。第七像用阿羅訖怛迦藥自然汁涂。復次第一像用辣油煎。第二像用麻油煎。第三像用黃牛生酥煎。第四像用熟酥煎。第五像用羖羊生酥煎。第六像用紅麻油煎。第七像前酥油內隨取一般煎彼天像。持明者往四衢道中而自作念。我今當食某甲設咄嚕。作是念已即食第一像。彼設咄嚕經一時中命終。持明者裸形乘象。以二足展舒手持第二像。顧視設咄嚕方位。作是念云。我今令彼設咄嚕怖畏馳走。作念已食第二像。經七日內彼設咄嚕怖畏馳走。持明者于月四日或五日八日。以一足而立作念云。我今當食某甲設咄嚕。作念已即用二足立地。食第三像。至三日內能破壞設咄嚕。持明者復作念云。我今當食某甲設咄嚕令得大病。如是念已往彼舍中。裸形被發食第四像。于當日內得大疾病。持明者往四衢道中。并足正立作念云。我令禁縛某甲設咄嚕。作是念已。剎那中間即得禁縛。持明者用不到地瞿摩夷。于淫女門前作曼拏羅。持明者作曼拏羅步。作是念云。我今當與某甲人作于息災。如是念已即食第六像。當日即得息災。持明者用吠嚕左曩藥及五種三昧藥。作曼拏羅。用香華等。供養曼拏羅賢圣已。持明者發寂靜心作念云。我今一日內作降伏敬愛法。如是念已食第七像及飲酒已。當日得一切見者。降伏敬愛供給供養

復次頻那夜迦天持明者。隨意作息災增益等法。內心觀想護摩無性之火。有大勢力。是故教中所說內心護摩。能禁他軍

復次持明者。先觀想他軍象馬人物甲仗等。然后以右手無名指與拇指。安自舌尖上。復想彼軍人馬等入自腹內。如是想已。彼軍人馬等悉皆禁止。一無施勇

復次成就法。持明者欲破他軍。用髑髏滿盛尾謨怛羅室隸沙摩僧賀拏及酒肉等。持明者裸形被發乘獨牙象。用右手持此髑髏。往奔他軍處面向軍住。以左手取髑髏內物。擲自舌上。以舌上物唾向他軍。不過二十五唾。彼軍人馬等。各見五股金剛杵來打己身悉皆倒地

復次成就法。用象馬牛驢及人肉等。持明者食此肉已及飲酒。復用前肉涂于自身。往彼陣前面向他軍作舞。彼軍見已悉皆禁止不能征戰。自軍獲勝還。歸已持明者復更作舞。以二手不住相拍彼軍。自相交戰馳走遠去

復次成就法。用甘露藥及缽啰他摩布瑟鞞多贊拏隸迦啰設多。畫頻那夜迦天像。四臂右第一手作施愿。第二手持啰訖多。左第一手執三叉。第二手執髑髏。復用凈行人啰訖多。畫一天像二臂三目。與前天像同掛竿上。立彼陣前。彼軍見者悉皆驚怖四散馳走。經六個月不能歸還本國

復次成就法。持明者見二軍列陣將欲交戰。如前作法。畫二[巾*(穴/登)]像用頭發為繩以二[巾*(穴/登)]相背縛之掛一竿上。于兩陣中間掘坑深一人量。埋立[巾*(穴/登)]竿。彼軍若見此竿。可一箭地悉皆驅走。或持明者執[巾*(穴/登)]竿右旋轉之。時彼二軍自然斗戰。[巾*(穴/登)]竿若住二軍亦止

復次成就法。用前藥法畫頻那夜迦天像。一頭四身各有四臂。四手執設咄嚕頭。余手執種種器仗作破壞相。持明者于黑月十四日。如前用甘露藥及三昧藥等。涂自身已。用物裹此[巾*(穴/登)]像。持明者手持[巾*(穴/登)]像。隨意經行得隱身法乃至諸天亦不能見。何況凡人。持明者于此法中勿生疑惑。若生疑者是人破金剛薩埵敕。此成就法是頻那夜迦親說有大威力

復次成就法。持明者用貓兒肉雞肉。同作頻那夜迦天像。依前法煎已。食彼天像。于竟夜中思惟所作善惡之事。復觀想自身作甘露軍拏利。頻那夜迦天依金剛薩埵敕。能作一切事

復次成就法。持明者于[巾*(穴/登)]像前用尸灰辣油。涂自身兩乳。用尸火熨。當稱名者即得瘧病

復次成就法。持明者用吠嚕左曩藥涂于自身已。取前[巾*(穴/登)]像用帛裹已。稱啰惹名。心念句召于彼。復用尸火熨二十二遍。至須臾時得啰惹等。速來供給隨行人意

復次成就法。依法如前用牛血畫頻那夜迦天像。持明者用甘露藥及三昧藥。涂于自身手。持[巾*(穴/登)]像食于牛肉。次以手旋肉夜至明旦。所有見者悉皆敬愛

復次成就法。用牛肉及五種甘露藥三昧藥。同和作曼拏羅。用前[巾*(穴/登)]像鋪展曼拏羅內。持明者[巾*(穴/登)]像上坐。食獯狐及烏肉已。稱童女名顧視十方心作觀想。從夜至旦法得成就。彼之童女不欲事于他人。愛敬持明者

復次持明者用人血。于尸衣上畫頻那夜迦天像。八臂四面四足。面各兩目被頭發。于天像一邊。畫啰惹形天像。右第一手執金剛杵。第二手執劍。第三手睹摩啰。第四手作無畏印。左第一手執髑髏。第二手執弓。第三手執罥索。第四手執契吒迦。如是畫已用童女血出眼光。持明者于寂靜處安彼[巾*(穴/登)]像。如法供養已。裸形被發加持紅華。以華打像。得啰惹等尊重敬愛。持明者如前作法。用白華打像速得息災。用黃華打像能作禁法。用青華打像能作調伏。用煙色華打像能作發遣。用黑色華打像能作觀想。若以前法殺冤。乃至有大威力如帝釋天亦須命終

復次成就法。持明者用羊肉安悉香及五種甘露藥。同和作丸。持明者口含藥丸手持[巾*(穴/登)]像隨意經行。他人見者皆得魑魅。眼不見物耳不聞聲。心無分別如憨癡者。乃至自家妻子男女。他人取去亦不顧錄

復次成就法。持明者作頻那夜迦天像。十二臂六足獨髻。右第一手執拶嚕迦。第二手執鉞斧。第三手執輸羅。第四手執箭。第五手作施愿。第六手執拏摩嚕迦。左第一手執三叉。第二手執劍。第三手執朅樁誐。第四手執人頭瀝血。第五手執髑髏。第六手執人皮。如是畫已。持明者安寂靜無人處。乃至父母妻子男女及一切人。皆不得令見方得成就。持明者觀想。食于人肉及火已。復言我令于某處聚落舍宅等悉皆焚燒。如是言已彼人舍宅悉皆焚燒

復次持明者于[巾*(穴/登)]像前。食于人肉牛肉已。及飲酒二十口。稱設咄嚕舍以火焚燒。言已即作哭聲。經須臾間即得焚燒此名火難成就法

復次水難成就法。持明者令旃陀羅童女合線。凈去除毛發等。織成匹帛長三肘闊一肘半具茸頭者。當作[巾*(穴/登)]像。用旃陀羅童女血。于[巾*(穴/登)]四邊畫三重金剛杵為界。中間畫頻那夜迦天像。六臂六面。一面如焰鬘得迦明王作大忿怒相。一面作甘露軍拏利明王相。一面作大黑神相。一面作頻那夜迦天相。余二面作頭明王相口出利牙復作一[巾*(穴/登)]。亦用童女血。畫呬嚕迦相。如是二[巾*(穴/登)]內書名字。相并懸掛持明者于[巾*(穴/登)]像前。觀想十方有大水漂溺。如是想已。食水牛肉及人肉飲酒。如是此法于黑月八日起首。至后月八日法成。能作大水漂溺人物。水不能竭

復次成就法。用羖羊肉及雞豬兔肉等。作頻那夜迦天像。或二個或四個。持明者同前。肉及乳同研涂于自身。以辣油洗于手足。及涂頭上。至黑月八日或十四日。持明者行次食前天像。至七日內。所有大水悉皆干枯

復次成就法。持明者于黑月十四日。持一狗頭往尸陀林中埋之。于埋狗地上種白芥子。候熟收子。及曩泥左子紅華子。麻羅缽怛啰藥母娑多藥。后用哩睹嚩底踰泥多。同合為眼藥。若人得此藥點眼速得隱身。能作種種事有大勢力。猶如王子隨意自在。所欲句召一切皆來見者歡喜

金剛薩埵說頻那夜迦天成就儀軌經卷第三金剛薩埵說頻那夜迦天成就儀軌經卷第四

　　　　西天譯經三藏朝散大夫試光祿卿明教大師臣法賢奉　詔譯


復次成就法。持明者用牛肉人肉。同和為第一分。雞肉羖羊貓兒馲駝等肉為等二分。象馬驢狗鷲狐狼鼠牛肉等為第三分。弩摩贊拏拶哩摩迦羅肉等為第四分。如是等肉得周備已。持明者觀想。自身即作五如來之體。或四親近菩薩身。若依頻那夜迦天法。我身即是一切如來之體。心離二相如虛空界。持明者無復疑惑。如是觀想真實空法。人法俱無絕諸戲論。是名善作法者。若持明人樂大乘法心身寂靜。三業相應無二智相。所作之法無不成就。依諸佛如來大智教相。用前四分藥及吠嚕左曩藥。同作頻那夜迦天像為四面。以酥煎。持明者著白衣。于其舍內就一隅坐。食此天像。當稱名者速得息災。若用前藥作一人形長一磔手。于舍內經行之次。即食彼像。當稱名者速得增益。復用前藥別入一分金剛水。作于天像用麻油三辣藥。同和涂彼天像。復用三辣油煎。持明者當稱國城聚落人民婆羅門等名已。持明者作是念云。我今當食啖彼等。作是念已。以右揌牙嚼啖天像。如是一切所欲隨持明人意

復次用前藥。別入一分血同作天像如雞形。后用干姜及蓽茇粖填于像腹。用芥子油煎。持明者對佛像前。食彼天像及飲酒。所稱名者得阿波娑摩啰病。若欲止息。令童男童女飲此乳。即得如故

復次用前藥及甘露藥。同和作男子女人二像。長一磔手。一像用酥煎。一像用辣油。煎持明者作念云。我今于某甲二人作愛別離苦。作是念已。從頭食啖彼像。未食一半即得愛別離苦

復次成就法。持明者先作觀想。觀自心為匹帛想。帛為八幅輪。于輪中間有毗盧遮那如來及八大明。能作一切事。如是想已。然后依觀畫輪[巾*(穴/登)]像。持明者用街道中人棄故帛。及生產衣。或尸陀林中依。得此衣已作八幅輪。同啰惹娑嚩[口*(隸-木+士)]啰訖多。用吠嚕左曩及甘露。于前帛上畫毗盧遮那如來及八大明。如是畫已。能作一切事。若用此[巾*(穴/登)]安曼拏羅南方作法。能除設咄嚕。若安西方能作息災。若安北方能發遣設咄嚕。若安東方能作愛別離苦。若安東南隅能作一切事。若安西南隅能作魑魅于此曼拏羅方隅等。安前輪像。持明者所作之法決定成就。諸持明者隨儀作法。須要了知二種曼拏羅。內心觀空為出世法。外畫作法即世間法。如是二諦真俗等觀。是則善解如來最上大乘儀軌。能作一切方便利益之事

復次成就法。持明者用摩蹬伽女尸。行人于黑月十四日。往尸陀林中作八個佉儞啰木橛。以油及牛皮裹于木橛。打于八方。用尸坑內瓦礫尸灰尸炭。作三角曼拏羅。每角上畫一三叉豎立。于曼拏羅中間畫必[口*(隸-木+士)]多主。三面六臂眉赤黃色。眼目瑩凈利牙咬唇。作驚畏十方相。復于曼拏羅中。依法安前摩蹬伽女已。持明者以五如來三昧藥。及吠嚕左曩等藥涂自身已。起首作成就法。持明者用五個魚羖羊肉人肉。于曼拏羅前安坐。食魚肉等及飲酒已。即誦大明求隨意成就法。時摩蹬伽女經一時間作于大笑。時有鬼等所化鷲鳥野狐獯狐及鼠等。圍繞曼拏羅作種種惡聲持明者。見聞如是大惡祥瑞。不得怖畏即告彼言。善來汝女。持明者用五種三昧藥及五甘露。獻閼伽。彼女受閼伽已。現本相而住。持明者告彼女言。施我一切成就。所有圣劍圣鉞斧。罥索骨朵頻尼波羅輪。羯拏野槍搗杵旗幡。華鬘圣藥眼藥吠嚕左曩藥涂足藥及啰惹位。乃至降伏夜叉夜叉女。部多部多女巘馱哩嚩女。天女龍女及羅剎女等。如是一切愿得成就

爾時持明者復獻閼伽已。所欲之事悉得隨意。諸持明人得成就已。勿為自身利益安樂一切眾生。如是持明者清凈勇猛心無畏者。于諸佛前安慰稱贊唯發菩提心。諸佛見已贊美行人。善哉善哉汝能得于最上成就之法世間無有能破汝者

復次成就法。持明者先收一端正福相不捐壞者人尸。然后于黑月八日。或十四日。往尸陀林中或寺院內。用尸炭尸灰瓦礫人骨同為粉畫一曼拏羅。作四方四隅安四門樓用必[口*(隸-木+士)]多鬘為嚴飾。以人肉為幢。安前人尸以紅色華供養。然后求最上成就。持明者于黑月八日或十四日。裸形被發。用油及前藥等涂于自身。即內觀空智。不生不滅離于取舍。外觀儀軌依法具足。如是于黑月八日或十四日起首作法。持明者手執利劍作大無畏相。以左足蹋前尸脅上專心顧視。如前持誦已食于酒肉。內心志求成就或半時一時二時中。于曼拏羅四門次第出現。必隸多及必隸多鬘內。亦有諸必隸多各各現自本形。作大惡賀賀等聲。白持明者言。汝于此處求何成就當為我說時。持明者聞是語已作念。所求中間時諸必隸多悉皆起立。身長百千多羅樹高作大惡相。持明者見此惡相不得恐怖。但依三時而住告彼頻那夜迦天言。汝今善來依我所愿當施成就。所有十方夜叉羅剎鬼神等。降伏承事皆隨我意。乃至啰惹之位。及彼圣劍寶棒箭鉤種種圣藥隱身。通入大龍宮降阿蘇啰女。巘馱哩嚩女夜叉女天女持明天女等。種種所求之事與我成就。作是語已。時持明者所愿圓滿。悉能句召降伏。阿蘇啰等一切鬼神。一切天女及圣藥等。皆得自在無有難作。如金剛薩埵而無有異

復次成就法持明者先擇作法成就之地。或尸陀林中斗戰之地。或努摩舍旃陀羅舍。或四衢道三衢道。或大自在天神祠內。如是等處當須寂靜。持明者畫一最上曼拏羅已。求一無損壞摩蹬伽女尸。裝嚴其身。用尾目怛啰涂彼女尸。安于曼拏羅中心。于曼拏羅東西二方安拶嚕迦。南北二方安賀娑多。周匝安烏那啰鬘。外畫金剛界。圍四隅安立四箭。持明者如是作曼拏羅已。食五種三昧藥及飲酒已。獨自作法。若用同伴人依法揀擇。心無怖畏斷除疑惑言行真實。樂行布施堅固不退。具大智慧明了秘密。先受灌頂住此三昧者。可得同作成就之法。若不具前行非三昧住者終不成就。譬如食風而無所濟。因行既虧。果報寧有。是故持明者依此軌儀。持法精熟必得成就。時持明人于摩蹬伽女前起首作法。先用葷辛飲食。為十方鬼神出生已。即用毗盧遮那五如來等五種三昧藥。以為飲食及涂自身已。發清凈心勇猛無畏裸形被發。于摩蹬伽女左邊而坐。食人肉羖羊肉飲酒。持明者于此飲食。心無二相離妄分別。食如非食作成就法。彼摩蹬伽女心思馳走。時持明者知此法成復作儀法。彼摩蹬伽女忽然而立。告持明者言。善哉善哉善解妙法。持明者聞已不得共語。時同作法人作大無畏相。問彼女言汝作何事。彼女答言持明者未有教旨我無所作。時摩蹬伽女。見彼默然作大戲笑。所有十方必隸多鬘一切亦作大笑。告持明者言。何不與意旨。如是言時同伴作法者。手執人骨劍亦作大笑。作金剛步經行十方。以劍盤旋。時一切鬼神等見大圣劍。滿虛空界從空來下。各斷本身作大怖畏。時持明者即誦發吒。當食人肉及羖羊肉飲酒。已前一切鬼神等告持明者言。救護我等。時持明者面向鬼神。以左手撫背而作安慰。如前復食。時摩蹬伽女言。汝得成就法。一切所欲隨行人意。持明者即誦三吽字已。復食如前。時摩蹬伽女歡喜親近推拓行人。持明者發菩提心。安住三昧心無二相。作此法已告同伴人言。汝持座來。彼人聞已誦紇哩紇哩字。而作歡喜之間。現自本身帶甲騎馬以手執劍。即取劍出鞘。作大忿怒利牙咬唇。誦三吽字時。持明者即舒右手向前接劍劍既入手具大神通。騰空往復一切自在。所有眷屬及同伴人俱得神通。隨持明者往諸天界。入彼八十俱胝持明天女宮中。彼諸天女與同伴人為眷屬承事。當得灌頂王位。及其眷屬當受快樂。騰空自在。于瞬息間從閻浮提界。往西瞿耶尼北俱盧洲東勝身洲已。復過七重大海及七金山。日宮月宮至妙高山上。乃至他化自在天那羅延天。如是復至昆侖山中。入補陀落迦山。見觀自在菩薩。于菩薩處聽聞妙法因緣成熟。得于世間最上成就。所有世間虛空界內圣劍持明天中。此持明人得為彼主

復次成就法。持明者用佉儞啰木為劍。或人骨為劍。以手執劍及婆哩也同三布吒已。于黑月八日或十四日。選風雨日作成就法。令持明者速得成就。若復有人殺十婆羅門。及屠殺牛羊等。乃至獵師種種殺害。如是罪惡之人。或遇善緣見聞佛教回心向善。依法儀軌作成就者。于半時中即得成就。除小根眾生。不見佛不聞法。邪魔外道少智寡聞。不受佛敕不受灌頂。妄言我受灌頂及得師旨。不樂大乘毀謗真理。如是等人于此一切智智甚深秘密成就之法。不得見聞及隨喜等

復次說成就法。持明者于黑月八日或十四日。起首作法。用染家女或皮作家女。或旃陀羅家女或拏摩等女。所用皆得。持明者往摩蹬伽舍中。用吠嚕左曩等五種藥。及酒人肉狗肉豬雞等肉。復用啰惹莎隸啰訖多。如是同和作曼拏羅。闊五弓量形如圓月。用前具相摩蹬伽女。安曼拏羅中。令彼女手執利刀。及滿髑髏血。于曼拏羅周匝作人肉幢。于四方各安一酒瓶。復用前肉安曼拏羅五處。持明者裸形被發。誦于吽字繞曼拏羅。次食于前肉。及飲酒潠彼女口。高聲唱言。此地國城聚落所住鬼神等。我今請召飲食供養。如是三召已。持明者作舞時國城聚落所有部多及部多女。唧吒唧致羅剎羅剎女。剛冒[口*爾]儞必舍唧夜叉女等。悉來告言。童女汝今速起食此飲食。如是言已。童女即起與彼眾會。同食飲饌皆生歡喜。告持明人言。呼我何作。復言汝為驚怖耶。求童女耶。汝即小根。無上品成就法。即得下品法。時持明者即作是念。我身即是頻那夜迦天。依法承事作成就法。云何與我下品法。作是念已即誦吽字。獻彼閼伽即皆驚怖。所有夜叉女巘馱哩嚩女。部多及部多女。必舍左。如是鬼神等。悉皆施與持明行人成就之法。各還本位已。持明者發大無畏心。坐摩蹬伽女身上。食于酒肉。至須臾間聞空中言。當求何事。持明者聞已觀想所求之事。用左手小指按彼女身。時頻那夜迦天白持明者言。汝得成就法。時持明者聞是語已。用左手抱彼女身。即得騰空神通自在。往巘馱哩嚩城。彼有無數百千那由多巘馱哩嚩。持明者得為彼王。此成就法若有不持齋戒。福德鮮薄作大罪業不得師教者。但能了知三昧通善儀軌者。作頻那夜迦天成就法所作皆成。何況受持禁戒達師教旨豈不成耶

復次成就法。持明者用產衣。于衣上畫頻那夜迦天像。八臂三目頂戴冠發髻青潤。右第一手持金剛杵。第二手執金剛鎖。第三手執箭。第四手執鉤。左第一手執輸羅。第二手執弓。第三手執鉞斧。第四手執罥索及骨朵。坐必隸多身上。食于冤家作驚怖三界大惡相。能守護諸佛三昧。能施行人一切成就。除小根眾生不得成就。非此大乘儀軌之器。若持明者畫前像已。于此像前依本法儀軌。著紅色衣以紅香涂身。獻紅色花。先于內心作護摩。求降伏敬愛。然后用阿缽摩哩誐木燒火用阿羅訖多迦葉八百。以酥揾過。作護摩八百遍。所稱名者至三日內。速得降伏敬愛。若用缽羅舍木如前作護摩。所稱名者即得熱病。若要止息。用蜜作護摩速得如故。若用燒尸柴揾芥子油。作護摩八千遍。所稱名者速自馳走不久除滅復用酥作護摩復得如故

復次用[寧*頁]摩木燒火。以獯狐烏及曼陀羅子辣油。同和作護摩所稱名者。即得心風身分干枯。東西馳走不久命終

復次用尸柴燒火。以酥滿杓作護摩一百遍。后用毒藥鹽芥子曼陀羅子[寧*頁]摩樹葉。同和作護摩至七日滿。所稱名者得愛別離苦

復次用骨揾芥子油作護摩。至七日內彼得命終

復次用阿說他木燒火。以油麻蕎麥。用毒藥水同和已。作護摩八百遍。彼設咄嚕速得惡瘡疾病。若用象皮為粖。以酪同和作護摩亦得前病。此護摩儀是中成就法。諸持明者欲作此法。以慈悲為本利樂為先。饒益有情方便攝化可作成就。若用冤親之見取舍之情而作此法。定不成就復招重罪

復次護摩成就法。為持明者出世之行。持明者先受五如來五種三昧藥。當自食及涂身已。用前藥于尸火內作護摩。所稱名者速來敬愛。若用羖羊肉。持明者自食及涂身已。復用余肉作護摩。所稱名者乃至啰惹。與其眷屬及人民等。皆悉降伏尊重敬愛。復用人肉。持明者自食及涂身已。余者為香燒及作護摩。所稱名者當得敬愛

復次持明者。食象肉及作護摩。所稱名者得于魑魅。家財墮散。人物別離都無顧視

復次持明者食于馬肉及涂身。余為香燒及作護摩。所稱名者速得敬愛。如是作法若滿七日。得設咄嚕速離本國永不得還

復次持明者用驢牛等肉。自食涂身及作護摩。心所求愿悉得滿足

復次持明者。用豬血雞肉及五種三昧藥。同和作護摩。所稱名者得大怖畏。來求意旨欲作何事。隨行人意

復次持明者。用孔雀雞鴿頭及指爪。及馬膽水牛舌。同以尸柴燒為灰當用涂身。得天人夜叉等降伏敬愛

復用松脂必哩焰虞香。雄黃娑哩惹啰娑香象脂酥。以羖羊尿和合。陰干為香燒熏瘧病者。所有隔一日二日三日四日。乃至隔一月者瘧。及常發者瘧速得消除。如是等香。是頻那夜迦天秘密儀法作大利益。睹聞之者勿生疑惑

復次隱身成就法。用蘇嚕多惹曩藥。侃惹哩吒及頻婆果兔眼馬汗沫。同和為香用尸火燒。香煙初起而得隱身。乃至天眼亦不能見何況凡人

復次隱身法。于黑月內用黑水牛胎衣。黑沉香黑牛馬膽。用漿水和為香。以尸火燒。于黑月內游行。即得隱身如前無異

復次白月內隱身法。于白月內用白水牛膽及衣。及白沉香。亦用漿水和為香。如前法燒。持明者于白月內。而自游行速得隱身

復次成就法。用黃牛胎衣陰干。以麻油和為五丸。復用五種三昧藥。揾彼五丸藥。后用旃陀羅迦儞也切缽啰他摩布瑟波啰訖多。以燕脂揾過。復用三鐵裹前藥丸。持明者含藥一丸隨意游行。所在之處而得隱身。無人能見唯聞語聲。若以藥丸戴在身邊。得啰惹心生敬愛

復次持明者。此頻那夜迦天成就之法。若人不依儀軌受持我法。自非了知而生謗毀。非是上法得不成就。此是愚癡寡學根器淺劣。非法器者。我于千界所說經法。種種性相皆歸一義。一義湛然入真實際。非世間心思量所及。是無上法與一切諸佛所說妙法。不增不減本來無二。是故佛說無上金剛薩埵頻那夜迦天成就儀軌

金剛薩埵說頻那夜迦天成就儀軌經卷第四