　　No. 980

大勝金剛佛頂念誦儀軌

　　　　南天竺三藏金剛智奉　詔譯


爾時世尊為末世一切眾生故。現五種光明。從頂上放火光。照三界所有惡魔鬼神等不信佛教者。同時悉焚燒。金剛手菩薩見是相已。白世尊言。如來智火被燒所有天魔鬼神于眾生生害者。悉恐怖不得安樂。欲說何法。唯愿如來演說。爾時大毗盧遮那佛告金剛手菩薩言。有明王名大勝佛頂心咒。誦一遍所求滿足。十方諸佛中最勝明王。若有金剛子。誦滿五萬遍。一切諸佛大菩薩天龍天女眾。晝夜共守護令成所愿。爾時如來說明曰

唵么賀縛日羅(二合)瑟抳(二合)灑吽(引)怛路(二合)瀨利(二合)惡(入)吽(引)

二手內縛忍愿屈如頂。是名根本大印。若有末法轉時。有諸眾生常結此印持念真言者。一切兵力不能相害。水火不焚漂。不便一切惡魔惡鬼。金剛胎藏圣眾坐臥咸來增擁護

復次說畫像法。于黑月房宿取清凈絹素。畫大勝明王。戴五佛冠。出現十二臂。住智拳印。執五[月*古]青蓮花寶珠羯磨鉤索鎖鈴利劍輪等印。安住千葉白蓮華。身色如白光。遍身成火光。四角畫四明王。東南角畫不動金剛。西南角馬頭金剛。西北角六足金剛。東北角藥叉金剛。畫此四忿怒王。各執器扙。現極猛利勢。次畫八方天王。各率眷屬恭敬圍繞。若有真言行者欲供養者。于凈室及山林靜靜處。燒香散時花。念誦真言五十萬遍。我及八佛頂無量天菩薩金剛天等。現身常隨意奉仕。若有眾生每日誦持此真言。于現在生之中。勝一切天人。當未世中。身如遍照尊。持此印真言者。能成就十億種所愿。復若有行者。作種種降魔及一切阿尾舍法者。我作十千金剛童子。則隨意持誦者常住。若悲心莫他相憎。觀吽字心上。行住坐臥住本尊三摩地。成就一切愿。有情見者。悉歡喜愛念。此人如遍照尊。無量諸佛常來覆護不舍。真言行者不起貪嗔癡等煩惱。深歸命三寶。以善根回向六道者。必速證無上菩提。行者諸穢處用烏瑟摳摩金剛咒印加持五處。以右手四指作拳。直豎彈指。密言曰

唵俱路(二合)馱曩吽弱

大勝金剛佛頂念誦儀軌

　　　　　　　　　　　　　一校了

康元二年二月二十九日

　　　　　　　　于覺洞院書寫之了

　　　　　　　　金剛佛子　親尊(二十二)