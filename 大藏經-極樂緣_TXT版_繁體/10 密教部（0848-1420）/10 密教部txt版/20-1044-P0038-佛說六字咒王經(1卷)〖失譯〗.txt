　　No. 1044 [No. 1045, cf. No. 1043]

佛說六字咒王經

　　　　失譯人名今附東晉錄


如是我聞。一時佛在舍衛國只陀林中。爾時有一外道栴陀羅女。厭惑尊者阿難即時如來見阿難恍惚。為說六字咒王經。先佛所說我今亦說。即說咒曰

安陀隸　般陀隸　迦羅知　趐由隸　帝阇婆帝　頻頭婆帝　陀頭隸　陀帝隸　陀究摩帝　修摩帝　安陀邏般陀邏　檀陀羅　提兜羅　阿那延陀慢陀婆帝　阿那阿那夜　摩頭摩婆帝迦羅吒　趐由邏　浮登伽彌帝　阇婆帝　頻頭摩帝　阿羅婆　伽婆帝毗吒毗提膩　至吒毗提膩　悉波呵

若有為某甲作惡咒詛。若作已若當作。若天若龍。若夜叉若羅剎。若餓鬼若鳩槃荼。若富多那若毗舍阇。若阿婆摩羅若吉遮。若佉歐陀若毗陀羅。若半毗陀羅若半毗陀羅女。若沙門若婆羅門。若剎利。若毗舍若首陀。若摩登伽若摩登伽女。若栴陀羅若栴陀羅女。若奴若婢。若男若女。若外道出家男女。如是等種種悉能咒詛厭蠱。我今以此六字咒王經。若上向作上向滅之。若下向作下向滅之。若地上作地上滅之。若壁著作壁著滅之。若柱邊作柱邊滅之。若城內作城內滅之。若城門中作城門中滅之。若宮內作宮內滅之。若宮門中作宮門中滅之。若道中作道中滅之。若四徼道中作四徼道中滅之。若婆羅門作悉皆滅之。若水中作水中滅之。若水邊作水邊滅之。若河邊作河邊滅之。若家中作家中滅之。若樹邊作樹邊滅之。若樹根下作樹根下滅之。若火中作火中滅之。若火爐中作火爐中滅之。若井窖邊作井窖邊滅之。若碓磨邊作碓磨邊滅之。若冢邊作冢邊滅之。若床敷間作床敷間滅之。若衣被服飾中作悉皆滅之。若夜作夜滅之。若晝作晝滅之。若晝夜常作悉皆滅之。此咒能斷絕帝釋咒道。能斷絕梵天咒道。能斷絕四天咒道。及與一切所有邪鬼咒道方術悉皆能斷。若有為某甲作厭蠱咒詛。及與毒藥悉皆滅之。若佉歐陀若毗陀羅。若吉遮若富多那所為悉皆滅之。眾惡都盡眾善補處。愿此咒常吉。以此真實章句。使某甲晝安夜安晝夜常安得壽百歲得見百秋。何以故世間最上無過于佛。人天所敬眾鬼敬奉。若有行惡咒道。若作已若當作若中間作。若成就若未成就悉皆滅之。及一切眾毒能害人者。此六字咒王經皆消滅之。即說咒曰

佉智　佉注　佉毗智　緘壽緘壽　多智　婆智

若為某甲作惡咒詛。若作已若當作。若天若龍。若夜叉若羅剎。及與一切能作惡咒詛者悉皆滅之。若佉歐陀羅若毗陀羅。若富多那所為悉皆滅之。眾惡都盡眾善補處。愿此咒常吉。以此真實章句使某甲晝安夜安晝夜常安得壽百歲得見百秋。何以故世間上法無過佛法。人天所敬眾鬼奉受離欲無著。即說咒曰

佉智　佉注　佉毗智　緘壽緘壽　多智　婆智

何以故僧是世間最上福田。人天所敬眾鬼守護。即說咒曰

佉智　佉注　佉毗智　緘壽緘壽　多智　婆智　興帝　阿禰帝　阿周帝

若有為某甲作惡咒詛。若和合毒藥皆悉滅之。即說咒曰

摩休婆　烏摩帝　烏摩陀　蓰陀禰　佉歐陀　波提蓰陀禰　頻頭摩提　至帝至多　波提蓰陀禰　阿渒栴陀渒　呵呵遮利　呵呵那彌　呵呵浮摩提　呵呵浮陀尼劬沙　呵呵尼呵陀　佉歐陀　尼毗沙　佉歐陀　伊禰彌禰　陀陀弊莎訶

若有人讀持此六字大咒王經。假使咒枯樹可得還生枝葉。何況人身。使某甲得壽百歲得見百秋。諸佛所說阿難所傳。若人讀誦通利。悉皆自護眾惡不著身。若咒他者能除彼患。誦者斷五辛至心鮮潔。然后乃能行之南無觀世音菩薩摩訶薩。禮彼大士然后說此神咒。愿此神咒常吉。觀世音照我身觀我身憐愍我故。即說咒曰

烏呵尼　須呵尼　阿陀尼呵陀阇毗尼　耽毗尼　安陀隸　般陀隸　斯畀提　般陀邏　波斯尼　薩陸頭率　吒婆啰豆率　吒質耽　阇婆夜　耽呵夜　須呵夜　尼婆羅夜　耶婆某羅提　那某遮提　盧婁至吒　般陀死　盧婁盧　漏至吒　般陀死　悉波呵　和[酉*益]利知　利收利　摩登耆　栴陀利羅叉羅叉羅耶　悉波呵

此咒護一切厄。鮮凈無垢解脫。光明觀照縛一切賊。迷荒一切惡護身縛賊。虎狼師子狂象及豺悉皆被縛。我某甲及共行同伴。一切咒力所向之處愿當平吉。南無觀世音菩薩。愿此咒大吉。用此咒法當持之日。不食五辛凈潔洗浴。不得行淫不得飲酒啖肉。以白疊綖手捉誦咒七遍一遍一結。若有官事被言。若斗諍若咒詛。及一切惡皆能滅之。咒訖此綖系著其人衣帶頭過事主自解之

南無過去未來現在三世諸佛。南無文殊師利普賢彌勒一切諸大菩薩。歸依如是等菩薩摩訶薩眾。然后說此大神陀羅尼咒。即說咒曰

[酉*益]豆摩帝　耶舍婆帝　婆羅沙天婆帝　烏受婆帝　郁多羅尼　阿叉夜婆帝　阿[少/兔]膻帝目　阇婆羅婆目帝　波羅婆只豆悉波帝迦羅尼伽帝　波毗耶舍首羅婆隸陀提[少/兔]提　散陀波提郁多羅尼　舍陀目佉　舍陀波羅毗舍　膻陀迦梨舍　婆薩那婆伽帝　究舍羅婆娑尼　阿[少/兔]散帝　毗散帝　知帝阿知帝　湯那伽帝　阿湯那伽帝　阿婆娑帝　呵舍波羅禰　婆羅禰目隸　牟羅牟羅婆陀禰　舍尼波羅陸　須利婆帝　殊帝波羅陸　須毗摩隸　庵摩隸

此咒除一切闇。如來所持諸天敬愛。眾神擁護梵天所解。帝釋敬奉護世守護。決了眾圣諸仙受持。和合眾性解脫諸縛。一切諸天及人。斷諸煩惱降諸魔怨。伏諸外道摧伏眾論。及諸憍慢過諸法師。不舍大眾悅諸學法。守護法藏利益三寶。慈哀一切眾生之類。莊嚴眾義有如是利。是名無盡藏陀羅尼非護能護。若有讀誦者。得三十三無隸畏難。用此咒法晨起澡手漱口。燒香禮拜三遍。讀誦所行之處言語談說。一切向處無常不勝眾人。貴敬見者歡喜怨家降伏。有如是利益

佛說六字咒王經