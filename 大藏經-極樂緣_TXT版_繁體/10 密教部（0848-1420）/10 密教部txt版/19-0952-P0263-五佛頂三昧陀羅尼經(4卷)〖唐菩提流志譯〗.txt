　　No. 952 [Nos. 950, 951]

五佛頂三昧陀羅尼經卷第一

　　　　大唐天竺三藏菩提流志奉　詔譯


　　序品第一

如是我聞。一時薄伽梵。在摩竭提國始成正覺菩提樹下金剛道場大寶藏帳。其地寶帳。皆是如來神通大福功德之所成故。純以無量上妙珍奇自然盛顯。種種莊嚴眾色交映出大光明。奇特寶輪清凈圓滿。以無量色間雜莊飾。周匝圍繞而顯現之。寶蓋幢幡光明晃曜。妙香花鬘七寶羅網彌覆其上。無盡大寶自在顯現。是諸寶樹花葉光茂。佛神力故令此場地廣麗嚴凈。光明普照。一切奇特妙寶積聚無量善根嚴飾道場。其菩提樹高顯殊特。琉璃為干妙寶枝條寶葉垂布猶若重云。雜色寶花互相間錯。大寶摩尼以為其果。其光遍照一切佛剎。種種現化施作佛事。普現大乘一字佛頂轉輪王咒菩薩道教佛神力故演出種種梵音妙聲贊揚如來無量功德。與無數大菩薩俱。其名曰金剛幢菩薩摩訶薩。觀世音菩薩摩訶薩等。無量諸大菩薩皆為上首。與一切大眾會。于妙菩提樹下。以佛神力周圍五百踰膳那。會座而坐不相障礙。如來于中誥彌勒菩薩及諸菩薩言。汝善男子此樹乃是佛菩提所莊嚴樹。我最初坐此樹下時。則破四魔得證無上正等佛智。汝等亦應坐斯地處。令汝當得無上佛智。誥是語已寂然不動。爾時金剛密跡首菩薩。以佛威神德。乘是往昔本所愿力。即從座起偏袒右肩。整理衣服長跪合掌。恭敬瞻仰白佛言。世尊我今啟問如來正覺轉輪頂咒法。以何方便使少功力則得誠向。一切如來大明咒法。加行壇印種種事法。一字轉輪王法。入大三摩地壇處成就法念誦之法輪結印法。秘密之法圖畫像法。除業障法安隱之法。豐饒財法降魔怨法。一切如來種族真實法。及出世世間無礙最勝明法。及盡一切有情有情界菩薩成就行法。陀羅尼法。令是贍部洲界一切有情得大安樂。是諸有情以轉輪王如來秘密之力。一切當得作大佛事猶此贍部洲界一切有情得大安樂。即能成就此頂王法。隨得成就一切天神天神種族咒法。一切龍龍種族咒法。一切藥叉一切藥叉種族咒法。一切羅剎一切羅剎種族咒法。一切乾闥婆及種族咒法。一切阿素洛及種族咒法。一切迦樓羅一切迦樓羅種族咒法。一切緊那羅及種族咒法。一切摩呼洛伽及種族咒法。乃至世間出世間法。盡皆成就無所障礙。為諸有情作大住處。除諸垢障成我咒法。及成觀音諸大菩薩大威德者壇印咒法。及一切如來所說無量難成壇印咒法。故惟垂如來應正等覺。愍導有情為我說之。于時世尊誥金剛密跡首曰。善哉善哉汝等。為諸當來一切有情作大利益。能于我所問是一字王頂大轉輪王。成一切如來所說秘密壇法等。令諸咒者住勤修故。是故密跡首汝當諦聽諦聽我今宣說。往昔一切如來早已說之。未來一切諸佛亦當說之

爾時釋迦牟尼如來。即以佛眼盡周觀察一切世界一切有情。及觀未來一切世界一切有情。一一往昔福愿力等種善根處。誥諸菩薩言。善男子汝等憶念一切如來所說一字轉輪王咒。一切最勝三摩地最不思議神通力處。是法能于一切世界作大佛事。爾時彼諸菩薩摩訶薩蒙佛教誥。各心念于一字轉輪王三摩地處。唯除觀世音菩薩金剛密跡菩薩。何以故佛加被故

　　五佛頂王陀羅尼入三摩地加持顯德品第二

爾時世尊入佛神變大三摩地。入三摩地時。盡周憶念一切有情界已。則以無量俱知殑伽沙等大劫所修積集無量六波羅蜜善根。從三十二大丈夫相放大光明。一一相上各現法印。一一各有種族光明而圍繞之。最于頂上出放現無量百千光明。其光雜色遍照十方。是中有情遇斯光者各相警悟。其光還來繞佛三匝各復本相。是時釋迦如來放斯光已。從三摩地安徐伸起。觀諸佛剎如師子王。及觀會眾告金剛密跡首菩薩言。汝今諦聽一字頂輪王明咒王法。四鄔瑟膩沙咒王。佛眼毫相咒王。此等咒王是如來手足。是如來唇是如來口。轉輪法王作大利益一切有情。若此世界一切菩薩等及諸人人等。能依法讀誦授持是一字輪王頂明者。所有一切諸天世人種種鬼神。悉無能害作諸破壞。以是當得一切安樂受無量福。行大慈悲住不退地。無諸惱疾火水刀王等難。無諸毒害等。我此一字出生三摩地輪王咒。若有新學大乘菩薩及諸人等。信向誦持書寫佩者。則得無量大威德天而擁護之。諸惡天龍不相障惱常得安隱。若書寫者當令凈浴著鮮凈衣。如法齋戒坐于壇側。持樺木皮雄黃書咒。施諸苾芻苾芻尼。系袈裟角而披佩之。若國王王族大臣僚佐諸族姓男族姓女佩者。各佩頭上或系項上或腕臂等上。則得安隱除諸災惱。常為諸天觀敬贊嘆。皆令不墮諸惡道故。金剛密跡首。是大咒王亦能滅諸災星變怪示大安樂。亦能攝伏一切天龍八部鬼神。亦能成就當部諸咒者。復告金剛密跡首。是一切如來白傘蓋佛頂王。超頂王勝頂王光聚頂王咒。同等住于一切如來三摩地中。神力皆等無量廣大。猶不能及一字明頂輪王最上三摩地咒。何故最上無等。猶假如來眼咒毫相咒。慈悲難勝如來牙手缽袈裟轉法輪等咒。共說是咒乃得最上。又從大悲大慈大丈夫吼。一切諸大菩薩等不能摧壞。一切諸佛隨喜加被。作大智光破諸黑暗。堅染凈慧能作威德。吉祥福相世間最勝。無垢清凈勇猛堅固。現四無畏作深善慧。廣大無量最勝智。能作無間金剛十力大光威德。破諸暗障入諸佛智。能成一切諸大菩薩萬行功德一切智慧。能作一切勇猛寂靜高無障礙大威德處。能于一切業惡有情作大慈處。能現一切如來神力三摩地處。即說一字明頂輪王咒曰

那牟娑漫多勃馱南唵部[口*路]護吽(四合)

爾時如來說是一字頂明咒時。殑伽沙等三千大千世界。一時六反震動。如贍部洲猛風吹諸叢林草等。是中一切諸山王亦皆大動。一切海源盡皆涌沸。以佛神力一切魔宮大火遍起。是中諸魔為火所逼。悉皆惶怖稱佛歸依。一切地獄苦皆得止息。爾時世尊為現一字明頂輪王大威德。時忽變身狀如大輪王。具現七寶眷屬圓滿。一一寶中各放大光輪照無邊一切法寶一時出現放雜寶光。是大輪王坐寶座上。身盛赫奕放種種光映照一切猶如金聚。會中有情有情種族。無有一能窺瞻仰者。是會一切諸大菩薩。如彌勒等亦無有能窺瞻觀者。觀世音菩薩金剛密跡首菩薩。以佛威神欻然之間悶亂躄地。是時彼諸大威德天。所謂大自在天那羅延天。帝釋天俱廢羅天。婆魯拏天焰魔法王。乃至一切諸天神一切鬼神大威德者。所執輪戟杵索棒杖。及諸眷屬手中器仗悉皆墮落。爾時大轉輪王現大悲光。令諸菩薩憶念菩提神通三摩地故。是時一切諸大龍神藥叉羅剎乾闥婆等八部等。一時戰怖身毛聳豎。無能觀瞻大輪王姿貌威光。時惟等心歸佛世尊南無佛陀南無佛陀

爾時世尊為觀世音菩薩金剛密跡首菩薩。及諸大眾得醒解故。疾須臾間隱是威身還如來相。說示一切佛眼大明咒母。謂甚可畏難調伏者。謂欲成就出世世間一切明頂轉輪王咒。一切事位滅諸諍論。是咒乃是一切諸佛種族母咒。復是一切諸大菩薩生養育母又是諸佛五眼咒。即說咒曰

那摩薩嚩哆(丁可反)誐(魚迦反)諦瓢(毗遙反)啰呵(呼我反)弊(毗藥反)三藐三勃睇弊(同上)唵嚕嚕塞普嚕入嚩攞底瑟他悉馱盧者禰薩嚩(引)剌拖娑馱儞莎訶

說此一切佛眼咒已。其觀世音菩薩金剛密跡首菩薩。既醒覺已從地而起。其諸威德一切天眾。各得本心適悅安樂。各持本所自手器仗。專心歸佛瞻仰贊言。希有世尊希有善逝。時二大士合掌白佛言。世尊如來今日何故。特化轉輪王相大光明聚。甚奇希有本未曾見。如來告言大善男子。此是頂輪王相執持諸佛形相神變三摩地門。譬如汝等集現大壇種種威德。諸神變像不思議事。如來亦爾如是振現大轉輪王。奇特身色姿貌威德。此頂王是一切如來安住最勝三摩地身。所有一切諸大菩薩無能越者。一切咒王亦無過者。若所在方處誦此咒者。五踰膳那出世世間。一切咒王悉無成住。汝若同此方處所說。加持大咒總無成住。若有念是頂王咒者。則得出世世間一切大咒悉盡成辦。汝悉所說一切法咒誦持無驗。即以此咒而常助誦。則得成就五踰膳那。一切菩薩金剛咒神。天龍八部皆不住入現成就相。又他一切最大王咒威德神力。亦不能得影及此大輪王咒。何以故是咒威神最尊奇特無等侶故。十地諸菩薩亦怖是咒威德神力。何況諸天。若每誦是轉輪王咒時。每當先誦佛眼咒七遍。數已乃安誦是頂輪王咒。時數畢已又誦佛眼咒數一七遍。則得安隱無諸嬈惱。爾時世尊復于座上。現一切佛加被白傘蓋頂咒王身。于是之時則當頂上。遍三千大千世界虛空際合現一蓋。亦不觸惱空居有情。是時觀世音金剛首二菩薩。合掌白言世尊。如是神變是何因緣。欻遍大千狀如傘蓋。住佛頂上不見邊際無不識解。世尊告言。此是無量如來共說白傘蓋頂王。又是一切如來無邊色寶無邊音聲。一切如來寶鐸網羅。普周顯現莊嚴不思議。諸佛世尊光明傘蓋。一切如來白傘蓋頂王。我為傘蓋現此傘蓋。令諸有情速得成就。應知此現一切諸佛白傘蓋頂王。一切菩薩大威德者盡思共度亦不可知。縱諸佛子百千俱知劫。觀思前際中際不見不知。是時釋迦牟尼如來。仰觀頂上白傘蓋王。振佛神力持白傘蓋咒王身相光明。即說咒曰

那么娑曼哆勃馱南唵怛他[卄/(阿-可+辛)/木]都瑟昵沙阿(去)那嚩(去)盧抧哆姥[口*束*犬](盧骨反)馱那唵(二)吽么么么么虎[合*牛](二合)儞

佛說此咒時。三千大千六返震動。是時世尊誥諸菩薩摩訶薩。此白傘蓋頂王。能成能攝一切咒等。是咒王力不空無障。勇猛無礙無等等故

爾時世尊為利有情故。復現大光聚咒。此咒所有神力威德。一同一字頂王輪王。威神力金剛句故。即說咒曰(歸命同上)

唵怛他蘗都瑟昵沙阿那嚩路枳哆姥[束*犬]馱那帝殊啰始虎(二合)吽入嚩攞入嚩攞馱哿馱哿[打-丁+柰]啰弭捺啰嗔娜嗔娜頻娜頻娜虎虎吽泮吒泮吒莎訶

說斯咒已。于是如來頂放大光。滿三千大千世界。光變其地普大成現大寶蓮花。如來坐中。雜色寶光重重晃曜。合大千界滿周空際。一切寶花而為傘蓋。以種種寶鐸種種莊嚴。周圍大千而為墻壁。純無價寶而嚴飾之。基陛眾寶莊嚴。于是會中一切諸大菩薩。睹斯神變踴躍歡喜得大安樂。出世世間一切咒法。以成就者皆悉斷壞。何以故以大光聚力似一字王故。是光聚咒心所憶念。破斷他咒即皆破斷。唯除一字輪咒王白傘蓋咒超頂咒王佛眼母咒佛五字心咒。余出世世間一切諸法。悉能斷割打撲調伏。攝喚于前若有咒者得大證驗。暫讀暫誦光聚咒者。則得摧伏一切鬼神恥撻怖辱。金剛密跡首。是光聚王咒。勿于不凈臭穢腥臊屎尿處誦。不于無佛舍利制底處誦。勿對于諸一切咒。咒像壇會諸有情前。暫妄誦斯光聚王咒。何以故。是光聚王咒。同一字輪王力故唯除佛舍利塔處凈空閑處。高山頂處名山窟處。海岸勝處海迥洲處。何以故是光聚王咒威德猛大。能壞自他咒力威德皆無成向。若善男子善女人。樂持讀誦是光聚王咒時。先誦一字輪王咒及佛眼咒各七遍已。然誦斯咒即得大威德。四大安隱身膚光澤辯智聰悟。汝密跡首是光王咒若成就者。則等成就一字輪王咒三摩地故。亦能成就一切事故。能作光明照一切故。是咒乃從一切如來一切力三摩地涌流出現。是咒無一切如來加持力處。為現一切諸大菩薩無量威德

爾時世尊為安樂一切有情故。即復說高頂王咒曰

那么娑漫哆勃馱南唵入嚩羅入嚩羅捻(奴[捐-口+(口/└)]反)弊(并也反)特伽(魚迦反)妒瑟膩沙度那度那虎虎吽

說是咒神如上。若善男子女人等。樂成就一字輪王咒者。應令內外嚴飾清潔。持以樺皮或絹紙上。雄黃書斯高頂王咒。佩帶肩臂并持斯咒。即速成就。若國王王族大臣僚佐清信男女。一切人等信斯咒者。亦令書寫佩頂肘臂。為諸人眾互相敬諾。而不侵惱災垢銷滅。當得辯才福相圓滿。若有軍將及諸兵眾敬信斯咒亦令書持系旍旗。及佩頭臂往他軍陣。皆自臣伏互不殘害。何以故諸如來力加持故。是咒威力同一字輪王力。是諸如來三摩地力等加持故。爾時釋迦牟尼如來。復示不思議神通威德。令滅一切惡趣地獄種種苦故。入于一切如來神通威德三摩地處。即說一切如來勝頂王咒曰(歸命同上)

唵入嚩攞[口*逝]庾瑟昵沙入嚩攞入嚩攞畔馱畔馱哪么哪么訥嚕么(摸朗反)訥嚕莽訥嚕莽郝矩[可*欠]娜虎(二合)吽

說是咒時此咒威德。令諸地獄眾惡有情。種種饑苦盡皆停息。一時得甘食美膳。密跡此勝頂王咒。是殑伽沙等諸佛神通變化。所在方處有暫觀讀。一切諸魔則不入中。何況持者。密跡有人精勤受持勝頂王者。是人無不獲得神通。是咒亦同一字輪王咒。能起神通入于地獄。度脫有情一切重苦。密跡此咒功德無量無邊。我今略說少耳

爾時世尊告諸菩薩言。是五頂王咒。從一切如來力三摩地流出。我今略說少分。密跡若有善男子善女人。于無量佛所。以上衣服臥具湯藥。飲食財寶一切等物。日日三時持用供養經百千劫。所得功德百分千分。不如有人于三七日。依法持是五頂輪王功德之一。何況讀誦受持是等咒王。得成就決定不退菩薩地。一切諸天大威德者。見是成就五頂王人。不起于座而迎逆者。頭破作七分。一切諸天威光影蔽不現。是人威光過于諸天百千萬倍。若有大福純善德人樂成佛者。則當如法書寫誦持是經。常以涂香末香燒香華果飲食而供養之。若見有信佛神通威德一切深法行菩薩行者。則當為說莫有慳惜。則得成就。于百千劫不墮地獄。得宿命智乃至阿耨大菩提。一切不能嬈害。所演教命人皆敬受。若命盡時如入靜慮。密跡若有福德端正無諸缺漏。容貌圓滿常不懈怠。惟樂修學大乘道教。圓滿菩薩大愿。超眾魔境趣菩薩地。如是之人令得是經成就此咒。密跡若見斯人敬為善友。應以種種方便。為說是法門功德教授儀法。是人則得成就是大五頂王咒。密跡是咒王經。于無量佛剎難得見聞。若得聞者皆是如來神力加被。若得斯經則是如來種族。何以故此如來咒三摩地王實難思議。應知此咒尊一切咒最上最勝。是諸有情應當決定生最上心。成此五頂輪王咒。若有有情得遇此經。清凈如法或書或誦是咒是經。當知斯人則便當得是五頂咒三摩地王。斷割結賊嗔心恚心妒心害心。則為諸天恭敬供養。而恃怙故

　　一字頂王畫像法品第三

爾時釋迦牟尼如來。為利一切有情。以佛眼觀是會大眾。告金剛密跡首。此大明王咒頂輪王像一切佛說。出世世間一切畫像最上上故。是像形好寂靜瓔珞衣服。能運一切罪垢有情。到涅槃岸最勝三摩地。是像佛所神通變化。若有擬畫輪王像者。先曾入頂輪灌頂無勝壇。手授具足咒句印法法式。入最勝頂王等壇已成就者。謂阿阇梨印贊許可。求證出世大涅槃處。如是行人乃應畫像。正命正行于凈行婆羅門家善童女。或命大姓種族父母真正善信童女。教凈護飾捻治理絲。細密織縫勿刀截斷闊量四肘長量六肘。莫有觸污莫用惡絲。持織畫像或闊三肘長量五肘。若力不辦如是織作。亦任貨求鮮凈好者。勿還價直持得物已。以凈香水如法蘸浴乃得。涂畫色盞新凈。彩色調和勿用皮膠水。用膠香調色畫彩。或取如來種族部中教法軌則畫像亦得。畫是像者。當以一切佛神通月畫彩莊飾。所謂正月五月九月。用斯等月。月初一日或十五日起首畫摸。其畫像處于佛殿堂。或凈山間仙人窟處。是占相方圓百步無有臭穢。水復無蟲凈美清潔。當所畫地日日如法香水涂灑取有相畫人諸根端具。性復真正具信五根若畫彩時授八戒齋。一出一浴著新凈衣斷諸談論。先正當中畫菩提樹。種種寶莊枝葉華果。如如意樹間雜各異。七寶枝條七寶葉華。真珠為蕊赤珠為須。眾寶琉璃以為諸果。或有枝出種種果芽。或有枝出種種寶云。或有枝出甘露如雨。或有枝懸天眾寶衣。或有枝懸寶鐸鈴磬。或有枝出珊瑚琥珀赤珠馬瑙。二枝間畫光電如云。枝葉花上又畫白鶴孔雀。迦陵頻伽鸚鵡舍利。共命等鳥及諸好鳥。其池畫七寶遍皆莊彩如是地樹下畫如來形。結加趺坐坐師子座示說法相。備麗三十二相八十種好。身放圓光大光明焰。于佛頂左右。有輪王圍繞而坐

第一座下右邊。畫頂輪王。身金色相瞻仰如來。坐白蓮花身有圓光

次佛座下左邊。畫白傘蓋頂王。如菩薩形身服狀相有大威德。觀頂輪王。身金色相身有圓光。手執蓮花坐蓮花座

次白傘蓋頂王后畫超勝頂王。亦如菩薩形身服狀相具大威德。觀頂輪王。手執弭惹布啰迦果。坐白蓮花

次頂輪王右。畫光聚頂王。身金色相身有圓光作種種色。執如意珠坐蓮花座

次頂輪王左邊。畫主兵神。右手覆右膝上施之無畏。左手揚掌坐白蓮花

次于光聚頂王后。畫勝頂王。身金色相結加趺坐。觀頂輪王。左手執寶如意珠。右手仰右膝上施之無畏。身有圓光坐蓮花座

次佛右側畫普賢菩薩。結加趺坐手執白拂

次佛左側畫彌勒菩薩。結加趺坐手執白拂

次佛座下當前右邊。畫觀世音菩薩。左邊畫金剛密跡首菩薩。各曲躬仰視。結加趺坐坐寶蓮華

次普賢菩薩后。畫曼殊室利童子菩薩　次畫無垢慧菩薩　次畫寂靜慧菩薩　次畫無盡意慧菩薩　次畫虛空藏菩薩　次畫虛空無垢藏菩薩　次畫大慧菩薩

是等菩薩身真金相。合掌恭敬曲躬趺坐坐寶蓮花。各以種種七寶冠。天諸寶服瓔珞環釧。而莊嚴之

次于彌勒菩薩后。畫佛眼尊者菩薩。其狀端正甚有慈悲。身金色相目觀會眾。以諸天服遍莊嚴身。右手執寶如意珠。左手仰左膝上施之無畏。結加趺坐坐蓮花座

次畫佛毫相菩薩。同佛母狀身金色相。右手執蓮花。左手仰左膝上施之無畏。坐寶蓮花目觀輪王

次佛眼菩薩座下。畫遜那利大明咒王。猶如佛母身相色白。右手把蓮花。左手掌胸。以諸衣服遍莊嚴身。坐寶石上目觀于佛

次金剛密跡首菩薩后。畫軍拏利童子金剛

次畫金剛將童子。善臂童子。暮軷馱絮迦童子。是等童子顏貌熙怡。各以七寶瓔珞衣服具莊嚴之

次觀世音菩薩后。畫馬頭觀世音大明咒王。面目嗔怒身赤色相。蛇為瓔珞腕著寶釧。臂著寶環戴蓮花冠。目觀輪王。腰著衣服坐寶蓮花

次畫蓮花遜那利菩薩。右手把罥索。左手垂下伸。坐蓮花座

次畫缽剌拏舍嚩唎咒神。身有四手。一把罥索一把斧。一施無畏一把寶果。坐蓮花上

次頂輪王后。畫難勝奮怒王。四面四臂身白色相。示耽肚相矬如朱儒。腰畫虎皮蛇為耳珰。德叉迦龍王以為腰繩。婆修吉龍王以為路膊。諸惡毒蛟遍莊嚴身。編發為冠。遍身火焰立寶蓮花。右第一手把金剛杵。次第二手以中指無名指小指把拳。大指押上。頭指直申屈肘向上。左第一手把三戟叉

次第二手把鉞斧。正中大面怒目張口。口出眾光目觀于佛。右邊側面觀頂輪王。左邊側面觀自咒者。頂上面觀如來會眾

次奮怒王下畫地天神。身白色相手把寶匣。長跪而坐坐寶地上

次地天神右。畫熙連禪河神。身靘白色合掌恭敬。頭上畫七蛇龍頭

次熙連禪河神后。畫七頭迦里大龍王母止鱗馱七頭龍王。各跪捧掌寶蓮花寶珠瞻仰如來。是二龍已曾供養無量無數一切諸佛。又地天神左。畫阿難陀九頭龍王。無熱惱五頭龍王。娑伽羅七頭龍王。各跪捧掌蓮花七寶。瞻仰如來

次大慧菩薩右。畫半拏羅婆四儞觀音母也。菩薩身白色相。著妙寶衣七寶環釧。頭冠瓔珞具莊嚴身。右手把寶左手仰左膝上施之無畏。坐蓮花座

次佛毫相菩薩后。畫摩莫計金剛母也。身靘白相亦七寶瓔珞衣服具莊嚴之。右手把般若經夾。左手把寶施之無畏。身勢頭面一如般若波羅蜜菩薩坐寶蓮花。此菩薩乃是一切諸佛菩薩金剛母故

次金剛母后。畫央俱施女金剛

次畫金剛拳女金剛也

次畫金剛雹女金剛。此等金剛各以白服具世莊嚴。身坐蓮花座為金剛母侍眷屬。是等金剛具大威德明咒大力。能衛護故

次觀音母菩薩下。畫多羅女菩薩。身黃白色。右手把青優缽羅花。左手施之無畏。亦以種種衣服瓔珞。具莊嚴之坐蓮花座

次后畫毗俱胝女菩薩。身白色相三眼四臂。一手把如意杖。一手把君持。一手把數珠。一手把蓮花。又于幀上左右二角。各畫諸天。天天各奏天樂

次于佛上畫八凈居天眾。散種種華而供養佛。幀東方邊面。畫提頭賴吒天王。南邊畫焰摩王。西邊面畫水天。北邊面畫俱廢羅天王。此四天王名護世天王。東北角面畫系舍那天神及步多鬼。東南角面畫火天神及苦行仙。西南角面畫羅剎王及所仆從。西北角面畫風天神及所仆從。當菩提樹上畫大梵天及梵眾天

次難勝奮怒神下。畫持咒者。長跪瞻仰手把香爐觀頂輪王。佛座會下畫熙連禪河。于是世尊告金剛密跡首。此像乃是大頂輪王大畫像法。是一切佛同共說故。若有智者見遇斯像。則信觀禮燒香供養。今世當即壽大福樂。于俱胝劫所作重罪則得殄滅。若有持諸佛頂咒者。佛種族咒者。諸大菩薩種族咒者。金剛種族咒者。及余咒者。若已成若未成驗。對斯像前作本咒法。速得本咒最上成就所求法故

　　五頂王三摩地神變加持化像品第四

爾時釋迦牟尼佛。謂金剛密跡首言。汝復諦聽白傘蓋頂王變像畫法。是殑伽俱胝佛。為當來諸有情故說。若畫像者護持織法畫匠等準前。方圓三肘中畫菩提樹。正當樹下畫釋迦牟尼佛。具大人相身黃白色。示說法相坐師子座。佛右畫金剛密跡首。身紫赤色。右手把金剛杵。左手把白紅脫色。合掌恭敬

次當佛前畫白傘蓋頂王。身金色狀具足眾相手把蓮花。于菩提樹上左右。各畫矩律婆天。手持寶索。上空中畫八凈居天。各掌散華乘眾寶云。于佛座右畫持咒者。跪地瞻仰手把香爐。上下四面遍畫眾花。密跡首此名曰白傘蓋頂王變像畫法

復告金剛密跡首言。我當復說光聚頂王變像畫法。畫法如上結護。或方圓三肘一肘。菩提樹下畫釋迦牟尼佛。結加趺坐放種種寶光明焰。示說法相。坐向蓮花寶師子座。樹上左右畫矩律婆天。手持寶索。又于上空畫八凈居天。各掌散花乘眾寶云。座下右邊畫持咒者。[跳-兆+氐]跪瞻佛手把香爐。佛后畫山種種莊嚴。當佛座下畫大海水。水中多畫蓮花魚獸。密跡首此名光聚頂王像是諸佛說。為導有情成就諸法令脫難故

次說超頂王像若畫像者所治織法如上。或方圓三肘一肘。菩提樹下佛說法如上。以右手申仰右膝上施無畏。左手橫仰置當臍下。頂放眾光。樹上左右畫矩律婆天如前。八凈居天亦如上。畫持咒者亦如上。此名超頂王像。是一切佛為憐愍有情故說

次說勝頂王像。若畫者皆如上。菩提樹下坐佛說法。以右手揚掌。左手任著。亦有師子座。頂放眾光。樹上左右亦同。八凈居天亦同。持咒者亦同。此名勝頂王像。是一切佛為利有情故說

復次密跡首。汝應盡知諸佛菩薩有無量色身。變化導引有情。有情為欲成就。是等咒者。應常正發慈悲心喜心。舍心布施心。忍心持戒心。精進心靜慮心。般若波羅蜜心。無上菩提心。利益有情。隨方任得疊絹紙板上。一肘半肘皆任畫之。而供養之則得最上成就五頂輪王三摩地。能令行者速得不退故

五佛頂三昧陀羅尼經卷第一五佛頂三昧陀羅尼經卷第二

　　　　大唐天竺三藏菩提流志奉　詔譯


　　五頂王行相三昧耶品第五

爾時金剛密跡首。合掌恭敬白言。世尊如來無上應正等覺。愿唯垂愍為修行者。略說頂王行法成就甚深理趣廣大威德。復白世尊一切余咒。皆依此咒中所誦持者。云何得成。是時世尊謂金剛密跡首言。善哉善哉密跡首。汝能善發此問而問于我。汝當諦聽諦聽。凈心持念。我今為汝說。一切諸佛行法理趣金剛句義。從無量佛最勝偈句理法所生。為得利益成就咒者。爾時釋迦牟尼世尊普觀大眾。以大梵聲贊伽他曰

　釋迦大師子　　無量菩提門
　理趣自在行　　當為最上使
　見苦迫有情　　樂持行此法
　天人共戴仰　　當成無上尊
　修習此最法　　大妙陀羅尼
　信及樂供養　　心跡應菩提
　住塔凈堂室　　河邊及泉側
　獨樹山窟中　　山林多花處
　獨坐堅固心　　潔身口清凈
　是處食行住　　依法常禁誡
　一心憶持咒　　識秘三摩地
　出生及成就　　證法成就已
　所樂皆圓滿　　不久獲菩提
　當用二種意　　持戒并善伴
　成就此不難　　不動心堅極
　佛頂菩提法　　此則身得證
　若無同法伴　　勤修為有情
　難思眾多相　　則此身得證
　誠心印塔法　　誦咒修大法
　一一分明解　　則此身得證
　豎固甚精進　　廣大心無量
　作法為最上　　則此身得證
　身支相具足　　質直具善福
　能忍苦饑渴　　是人堪成就
　如是善根者　　若當得此經
　及得此法門　　彼亦不久時
　最勝證成就　

爾時世尊謂金剛密跡首言。我滅度后有癡頑罪惡有情。及有住壽我所幢相苾芻苾芻尼鄔波塞迦鄔波斯迦。常好隨逐愚癡邪見諸惡談論。貪著美味懈怠少德。如來威德靜慮十力無畏。大乘說不信忍。無力順修菩薩律行方便法教。謗心毀呰。不敬不信諸佛菩薩三摩地。門神通威德。彼等持作不得成就。則加謗我及謗菩薩。唱言此法非佛所說是魔所說。妄說菩薩及行大我。勤持是咒善男子善女人等。謗毀惱亂作諸障礙。因此咎殃當得無間無量重罪。是故密跡有善男子善女人等。愿欲發行菩薩行者。堅固信向一心正愿。常樂書寫大乘經典。讀誦供養。為他解釋。依寶雨經行學菩薩一一法門。加行法行則得成就。復謂密跡咒何所成就從身。勤懇布施持戒忍辱精進定惠清凈。一心修習則速成就

于時金剛密跡首復白佛言。世尊云何行是頂輪王秘密門觀想護凈。世尊惟垂愿為解釋猶此法支法具足故。速得頂王成就證法

爾時世尊誥金剛密跡首言。汝復諦聽。我為利益薄德鮮福少精進者。說一切秘密門修持法時。每日三時洗凈浴法。不貪諸欲念心無亂。唯一想佛。慈心備緣十方有情。持以凈土干牛糞末和咒。澡手洗凈浴。身著浴襯衣結印護身

護身咒曰

唵　么么　虎吽(二合)儞(入)

復當誦此咒七遍護身。若懺罪障求趣神通。當用白土無蟲。勿赤勿黑勿臭勿穢。若求豐饒用黃白土。其土無蟲亦勿臭穢。若降伏法用黑赤土。若欲尊他當用不白不黑土。若欲他人愛敬贊嘆用青赤土。如此等法智者善知

取土咒曰

唵娜(乃哿反)啰(上)虎吽(二合)

咒土七遍。撅取土作一切法。若遇清潔靈圣河泉水有眾鳥。于四岸上多花果樹。福勝吉祥入中澡浴

加持洗浴咒曰

唵入嚩(無可反)攞虎吽(二合)

復誦此咒七遍。護身灌頂洗浴。是水雖圣若有畏難。及多婦人小兒畜獸踐穢。則不堪浴

加持咒曰

唵跛啰(二合)入啰(二合)攞虎吽(二合)

若所浴時咒土七遍。置土凈處勿穢勿唾

次被甲咒曰

唵入嚩(二合)攞諦阇(而者反)虎吽(二合)

若當浴時。以右手頭指中指無名指小指。急把拳覆置心下。以大指直豎按于心上。誦被甲咒咒拳指七遍。想成被甲被束甲胄咒曰

唵入嚩(二合)攞播啰訖啰(上)么么唬吽(二合)

是咒又咒心。上拳指身體七遍。安徐入水令水至腰

一切頂王心咒曰

唵卓(知古反)嚕嚕(彈舌聲合)畔馱莎訶

是咒入水火誦七遍。則當禁止毗那夜迦。水中龍黿不相災害。及能成護一切事業。又重咒土七遍。分為三分。三種揩洗。先以一分從腳涂揩洗至于膝。次以一分從膝涂揩洗至于臍。次以一分從臍涂洗乃至肩臂面手背等。浴已著衣。又以斯咒咒水七遍。三灑頭上靜默斷語。又誦此咒作護身法。次誦難勝奮怒王咒。次誦佛毫相菩薩咒。次誦佛眼菩薩咒。次誦摧碎頂王咒。如是咒等持護一切最為勝上。若佛種族咒中作法。佛眼咒上。是五頂輪咒中作法。亦佛眼咒為最為上。若結壇地界及十方界。自護護伴。當用摧碎頂王咒。及一切頂王心咒

凈身口咒曰

那莫薩嚩勃馱菩地薩埵南唵　戌殿(引)捺啰輸馱那野莎訶

是佛族咒。若入壇時著凈衣已。咒水三遍嗽口灑灌頭耳肩心。整儀直視發大悲心。整步徐行直入壇內。如是智者恒著新凈?布等衣。修斯咒法。常以一切頂王心咒咒一切物。輪王像前持供獻已。坐茅草上。一心想像諸佛菩薩。誦咒結印啟召發愿。諦觀于像。身不動搖目不瞬視結蓮花印啟佛坐印。如是作持。何以故謂得佛座菩薩座故

次把數珠咒曰

唵遏部羝　弭惹曳悉地悉馱喝[口*栗](二合)挮莎訶

是佛族咒用菩提子珠每持珠。皆咒三遍速得成向正等菩提三等證法。其一切陀羅尼法。亦如此三成就等法求富貴豐饒用金銀珠。求當成就一切勝事用頗梨珠。所穿珠絳童女合持。各誦本咒咒珠貫系

咒數珠咒曰

娜謨皤伽嚩底　悉睇娑娑馱野　娑馱野悉馱梯莎訶

誦以斯咒咒珠貫已。掬珠合掌又咒七遍。是名受持珠法。常坐茅草一心靜默。著芻麻衣持誦課訖作安隱法。若時數畢。當又咒特室利木。或蜜攞木。或白栴檀木。或楓香木。橫十二指頭齊劈截。作安隱法。作富饒法皆上成就。若棘針木佉陀羅木迦羅弭羅木等。橫十二指頭铦劈截。作調伏法亦上成就。無上等木但得葉作。葉元蟲者亦得成就。當以牛糞和諸香水。每日涂灑坐臥處。及灌頂處。所用水時皆凈細濾。內外衣服常凈浣濯。如斯作法若不成就。則加一切頂輪王心咒。遍遍同誦。又不成就復加佛眼咒等。三皆同誦心莫縱懞。是佛眼咒過去諸佛曾已共說。我今復說。為當成就懺五逆者。持此一字頂輪王咒。得大證成。何況性凈具信根者。持不成就。若是咒者無此五頂輪王像對坐持念。如佛說像想像目前。一心瞻仰合掌禮已端加趺坐

定想心咒曰

那謨啰(上)怛那怛啰夜耶阿(上)者攞弭[口*鹿]莎訶

誦一七遍。結想大印上有無量眾寶。大山下想有大海清水。山上想有無量百千大葉七寶蓮花。花臺大圓廣。博莖復粗大。蓮花臺葉上。想有寶帳半滿月等。寶珠鈴磬真珠網縵周匝彌飾。中有釋迦牟尼如來。身具三十二大人相八十妙好。結加趺坐坐師子座。目觀頂王像。如上說像想皆有之。殿上想有七寶傘蓋。以眾寶網四布莊嚴。如是想觀縱廣百尺想成百尺。縱廣一里想成一里。縱一由旬想一由旬。展轉乃至色究竟天。觀是行相心莫猶豫。隨逐諸境惑觀亂心

觀想大海咒曰

唵弭么路娜地虎吽

誦七遍觀想大海清凈明徹。無有動渴顯現分明

當海心中觀想寶山。咒曰

唵阿者攞虎吽

誦七遍已。觀想寶山周圓廣麗。具足眾寶光飾顯現

次寶山蓮花咒曰

唵虎(引)迦(上)么攞莎訶

誦七遍。觀想無量百千大葉七寶蓮花。須蕊臺莖光飾顯現

觀想寶殿咒曰

那莫薩嚩怛他誐哆(去)南唵薩嚩吐(去引)[卄/(阿-可+辛)/木]羝薩叵啰(上)伊摩吽(二合)伽誐那劍莎訶

誦七遍。觀想寶殿種種莊嚴光飾顯現

次誦本所持咒啟請佛會。眾寶殿中想持香云香花香食香水供獻佛會。則發愿言。唯愿圣眾各以神力住受供養。乃待周畢

次誦一切頂王心咒一百八遍。結持東西南北四維上下

已次觀壇大界中。想香水海浴釋迦牟尼真報身佛。又當一時想浴一切佛身。及佛種族菩薩咒神并咒神。想總浴已。又想種種栴檀涂香。一時涂飾一切佛身。及佛種族菩薩咒神等。又想種種奇妙繒綺金縷袈裟。頭冠瓔珞及諸衣服。一時披串一切佛身及佛種族菩薩咒神。想啟會坐。次想持獻諸飲食。一時供養一切諸佛及佛種族菩薩神已。行者則此善根。心口發露誠懺眾罪。回向菩提請佛轉大法輪。仁者當即諦觀鼻端想心無惑。右手掏珠左手當胸結數珠印沿沿誦咒。數課滿已。置以數珠凈潔合處。印咒護持重燒香。想諸花香如法供獻。則誦本咒解壇方界。合掌頂禮依方發遣。如是想法三十旬日。靜斷諸論每日三時。得見證地三摩地門

　　五頂王儀法秘密品第六

爾時釋迦牟尼世尊。復謂金剛密跡主言。此頂王咒成就法行。諸佛共說。為得利益成就頂王。密跡過去現在一切如來說無差別偈句教行。皆悉空寂幽閑勝處。我略示說。于大名山圣所居處。或仙神窟或空新室處獨林泉處。以斯等處一心善凈修行是法。諸不善法極凈割除。于善凈法生深入意。是二句法蔓延。能生善不善業。是故若食飲食。滋味辛甘酢淡勿欲貪餮耽嗜過飲。若為貪便不能持誦供養燒火。定心不生。是故咒者離斷貪愛。恒于初夜隨力轉讀大方廣佛花嚴經寶云經余大乘經。至中夜分。敷凈茅草。周四方結界結印咒。印護持身如師子王。頭南面東右脅枕手疊足而臥。是布瑟置迦念誦時燒火食時臥法。若扇底迦念誦時燒火食時。頭東南方面東北方右脅枕手疊足而臥。若阿毗柘嚕迦念誦時燒火食時。頭西面南右脅枕手側疊足而臥。若睡夢。夢見上菩提樹栴檀香樹弭攞樹郁頭末羅樹。名證中品速成就相。若夢見乘白鶴孔雀金翅鳥等。名證上品速成就相。若有夢見上樓閣幢蹈花鬘上。或見手把箜篌。詣入僧眾上塔乘船。名證下品速成就相。若有夢見栴荼羅人豬狗馲駝驢死人等。若觸若近。是障不成。如是等相智者應知。若毗那夜迦作諸障惱。持以粳米和烏麻油。日日三時一咒一燒各一千八遍。滿三七日則得夢見。本神現身教告語言。汝去某處酥蜜相和。日夜三時一時一咒一燒各一千八遍三日夜。則得夢見毗那夜迦所有真法。汝去吃食所有真道汝當成辦。若教覺已加念神咒。愿當為現大丈夫相。勿為我現天女狀相。亂我心境妄生貪著愚癡等心。又持護身覆復安睡。若持誦時。勿念過去種種嬉謔雜欲漏法。亦勿欲計未來眾事。諸余法散動亂我心。惟一系想入于咒文一一句理。若心欲生觀身膖壞。若心嗔生慈心觀住。若心癡生十二緣觀。若心數緣顛倒生住。則心觀想咒神在頂。持以花香先前供養。結加趺坐如法念誦。若少不依是法。或則為障礙。毗那夜迦破壞食啖。若有未曾入此輪王大種族壇場阿阇梨教授法者。自持斯法。則便常為毗那夜迦如影逐身。障獻食獻香獻花飯食香水燒火。咒聲不令得到獻本咒神。此頂輪王若成就者。則常不為姥賴馱吒迦。毗那夜迦王。作生障難。況余一切毗那夜迦。能障難耶。是故智者成就咒法。當以難勝奪怒王咒。或以輪王仆從咒。于持誦時燒火食時將護其身

若不依法一一護身。則難成就。常為諸惡天龍藥叉羅剎惡姤仙類茶枳尼鬼畢舍遮鬼餓鬼。處處隨逐伺求障惱破壞虛耗。是咒法中莫以曼陀羅花弭攞花遏迦花等時獻供養。及諸佛頂供養法中。亦勿供養。應以惹底花頭缽羅花俱物頭花諭底迦花。及余種類郁勃名花。持此花等常以供養五頂輪王。若有咒者于一二三度。精修此法不證悉地。倍應勤懇精專修習。乃至七度。海河潬上日日三時。印砂佛塔隨力印修。并轉大乘諸余經典。印是塔數滿三十萬。謂滅先世十重障業。隨即供養此一一塔。以涂末香諸妙花香。佛前獻供供養。于一一塔坐前。誦咒一百八遍。智者如是精法修持不成就者。謂宿障重。又加日日印一肘塔一千已上。若五逆重罪亦得銷滅。況余宿障。如斯依法精勤修治。但誦持咒亦得銷滅。何況印塔

又法詣住江河岸側。持以蓮花。一咒一擲江河水中。滿十萬個。則得成向。何況倍加而不成就。若不如是處修行法者。則不成辦。如斯咒法薄鮮福人。使加印塔乃得成就。殖福德人但所依法誦持供養。則得成就。如是成者勤誦持咒為根本。是故堅固精進清凈求菩提者。畢定成就。未曾見咒在經自成。要假精進。為于菩提師僧父母及苦眾生。勤功修習合掌頂禮。依法誦咒剪除障垢。乃得成就。為大功德。劫初有情質直純善。福德高勝隨作隨成。不等今我釋迦牟尼如來。出濁惡世得解脫時。及弟子等證解脫時。相續勤斷猜疑罔心。具足精進凈修福事。即得成證若福德上依法修持速獲成就。若福德鮮。依法修持久乃成就。是最上咒若證成就。則得高勝無等等故。譬假琉璃寶并蓮花光寶。功力價直陪數不及無諭況疋。故此頂輪王咒力。不思議勇猛殊特行者。應常持缽乞食。若得飯餅。復凈濤擇分為三分。一分奉獻佛神諸天。若食獻已。持施水陸一切有情。一分施有外來乞者。若無乞者施及禽獸。一分持以依法自食。若有作求安隱法時。面北坐食。若有作求富饒法時面東坐食。若有作求調伏法時。面南坐食。行者常起慈心。念諸有情受眾苦者。誓當度脫。若大苾芻若鄔波索迦持梵行者。若心慈悲獨行持法。則無障礙。是故智者樂欲安隱富饒速成證者。應常定心恭敬合掌禮佛。塔凈治灑地。持以牛糞和黃土泥。涂摩壇地。誦以一切頂王心咒。或誦摧碎頂王咒。咒白芥子凈灰七遍。布散七方結為方界持。以四橛系以線索。咒之七遍四角圍釘。結方地界安布坐位。種種供獻護身結印。請召供養誦咒燒火。自身驗成。先初供養釋迦牟尼如來。次當供養明頂王。次當次第供養一一頂王。次當供養觀世音菩薩及所種族。次當供養金剛密跡主菩薩及所種族。次當供養與愿頂王及所種族。如是供養一一次第。皆持香花前想供養已。次當供獻世間天神。如斯供獻名三種族供養法則。愚癡嬰人無所曉解。種種謗毀說一切咒者。說諸咒法盡是漫語。智者若遇如是癡人。應自觀諸佛實說亦不虛施。但精專至修供養法扇底迦法。布瑟置迦法。阿毗柘嚕迦法。若布瑟置迦法念誦時燒火食時。面東向一心加趺端坐。咒后每加莎訶句

若扇底迦法作念誦時燒火食時。面北方定心結加趺坐。亦每咒后加莎訶句

若阿毗柘嚕迦法。念誦作法燒火食時。面向南嗔怒。左腳踏右腳側上蹲坐。亦每咒后加唬吽等句

若欲常作扇底迦法。以烏油麻和白芥子。作火食法。若欲常作布瑟置迦法。亦以烏油麻和白粳米。作火食法。若欲拔去佛法中刺。作阿毗柘嚕迦法。以毒藥和檳榔伽里根。作火食法

作布瑟置迦法。以弭攞木阿輸迦木阿縒那木菩提木薩惹迦木。常然燒火。

扇底迦法。以尼劬陀木[(幾/夕)*頁]頭末羅木阿說他木天門冬草等。常燒火

阿毗柘嚕迦法。以佉他羅木無樓木苦練木迦啰弭攞木等常燒火

調伏他惡心令善。名阿毗柘嚕迦

蠲除災障一切寧靜故。名扇底迦

愿得圓滿求者如意故。名布瑟置迦

如是等法于一切處咒者。善思依法修習。為此教中得最上故。于欲辟除此教法中一切災障故。應作如是。除斯法者更不應作。此所行者慈心一切梵行清凈。莫如外道發長胛铦。則得清潔若發長備蟣虱所生。隨生障咎。梳洗多功念誦數少。若胛铦長裹停垢穢。捻香燒香便即污觸。隨生障咎。日月蝕時作上成就。于一切時處亦持勿觀論。勿譏謗和上阇梨過與非過。若所供養咒師之時。忽見咒神受天快樂。勿愛愿同。見有國土無主交亂時勿住中修法念誦。又勿住于神龍護地。藥叉羅剎常集住地。尸陀林地無佛法地。虎狼住地多蚊虻地。無雨方地多饒風地。多賊住地屠殺住地。沽酒地賣經像地。賣兇具地淫女住地。及眾難地皆勿住中營法念誦。作求諸法悉不成就。念誦法中燒火法勝。天神喜滿。譬人飽食歡喜充適。是故佛說一切念誦品法中。此法為最。亦不論似國王下劣如藥叉相女。如佛所說。念誦燒火一切法事。廣功廣成少功少成。亦勿施他酒肉毒藥刀劍弓箭斧槊之具。亦勿贊殺快殺方便殺謨殺。亦不占說他災吉事。亦不施他迷倒癡法。及所恐怖一切有情不安隱法。皆勿應作。遇下凈步多鬼處。有尸鬼處藥叉羅剎等處。常一出入想為清凈。于念誦處結加趺坐。想諸妙法成香水河。身沒澡浴結浴咒印印身。想為佛菩薩等身。即以涂香遍身涂飾。一至念誦不應動搖。漫視聽察謦咳唾嗽。若有破坐動搖謦欬。即重輪結浴印印身。持以凈水洗手嗽口。乃復誦念亦得上法中法下法定成就故

　　五頂王成就法品第七

爾時世尊復為導利諸有情故說大成就頂王法小智有情貪世間之法。心不精專。智者依法修習。定當成向每日請召之時。世間諸神空神星神隨所住神。一心念誦隨喚來住。常當結界護身誦咒作法。若不護身結界結印。則為奪人精氣鬼。奪所咒力六分偷五。或全偷奪。或為荼枳尼鬼。奪所咒力。若恐偷奪。則誦一切頂王咒難勝王咒。定使卻全本所持咒。于時世尊又觀來世一切咒者。薄德少福樂著嬉戲。不善同伴耽盻女色。于戒缺漏。為說教法。則心思惟堅持六念。系修咒法發菩提心即得成就。密跡離菩提心外即無成辦。何以故以咒威力能成菩提。以菩提心大威力故。其能全咒者速得成就。咒者不食青黑等物。亦不佛床法床僧床。和上阇梨父母等床坐臥。吃食亦不頰食。如毗柰耶儀法。乃至不得語食傳器食。不得手指揩齒。咒者應知正加趺坐。如法默然食。若念誦時若作法時若請召修法時。應斷一切善不善語如法誦念。亦勿與他一床坐臥。傳著衣服鞋[尸@拘]襪等。其所食器純用赤白銅碗食。若已食訖。則水凈洗。又以土灰里外干揩。常不作諸嘲調戲論。若喜違犯隨罪俱生。恒候年月日星宿時。依法營造三種法。佛神通月修最第一。成就頂王廣大悉地。白黑二月八日十四日食三白食。如以香花新凈飲食。持獻供養如法念誦倍速成證

復有像變令教童女香湯澡浴。受八齋戒。持絲造織方應度量。勿刀截斷。于吉時起首畫摸。或以板畫匠人。時時洗浴清潔。著鮮凈衣受八齋戒。當心正中畫釋迦牟尼佛。坐師子座結加趺坐。具眾相好頂放大光。示說法相身有圓光。次佛右邊。畫觀世音菩薩結加趺坐。身黃白色頭戴寶冠冠中化佛面目嗔怒。一手把白拂。一手把數珠。又于眉間豎畫一目。以天衣服種種。莊嚴坐蓮花座

次佛左邊。畫金剛密跡主菩薩。加趺坐身青色相。首戴寶冠面目嗔怒。一手把金剛杵。一手把白拂。坐寶蓮花。次座后畫最勝明王金剛。畫大度底使者。畫可畏金剛畫黃眼金剛。畫大笑金剛。畫大拳金剛。畫軍茶利金剛。是等金剛各有大力。最勝調伏。皆執器仗坐蓮花座。應以種種衣服瓔珞。皆妙飾莊嚴。次觀世音菩薩后。畫馬頭觀世音王。畫意樂圓滿王。畫白衣觀世音菩薩母。畫多羅菩薩。畫毗俱尼菩薩。畫吠路者那菩薩等。是菩薩等各各執持本所器仗坐蓮花座。應以眾妙衣服瓔珞皆妙莊嚴。次佛座下左邊。畫難勝大奮怒神。畫大字神。次佛座下右邊。畫佛眼神。畫相好神。是等四神身皆金色坐蓮花座。是變像名如來身最勝輪王大成就像。一切通用皆畫成證。于時世尊謂曼殊室利童子。汝往昔未證地時。誦以是咒供養此像。像放大光照此三界。上中眾生意樂歡喜。曼殊室利汝為光照。升證三地得五神通。是故說像不可思議大三摩地。是如來身故。我以此三摩地力普大三界為諸有情。利益成就神通變化。示頂輪王身如如意寶

爾時世尊復告曼殊室利童子。汝善能以大被甲胄善巧方便。安住有情示濟有情無量變化。現于佛身菩薩身緣覺身聲聞身等攝取眾生。說諸勝法覺寤有情。爾時曼殊室利童子。合掌恭敬白言世尊。佛有幾名現頂輪大。三摩地流此世界。于時世尊告曼殊室利童子。頂輪王名者。所謂印捺羅名帝釋等。乃至三界六道有情類中。立差別名隨類為主。皆為調伏故隨類立法名差別無量。皆為成熟眾生故。世間無有一法一名一相。不是如來之所變立。曼殊室利童子有一類人。知我不生不滅真如實際。實法法界涅槃實智。無二無相意生儒童。作者受者知者見者。作如是解。童子此娑訶世界眾生。稱我為大離欲如來佛天人師。童子我常于此世間。成熟眾生示如是名。乃有五阿僧祇百千數名。一切聲聞愚癡眾生。雖稱我名亦不識我如是異名。童子我為如是成熟一切有情。亦于諸經中說是異名。童子如是復有一類有情。知我殑伽沙等世界中無量稱異名。如來說法如如眾生謂去來。如來亦不去來分別出現色相。童子已不去來無作分別。則能出現無量佛事陀羅尼門。爾時世尊復告曼殊室利童子。若有修持是頂王法者。應候吉時白月五日八日十三日十四日十五日。好星宿時。清潔洗浴著新凈衣。若是俗人受八齋戒。依法軌住。修造清凈涂結壇場。布獻香花燒設火食。當供養佛觀世音菩薩金剛密跡首菩薩摩訶婆攞神。及諸菩薩一切聲聞辟支佛諸天等如斯供養則得一切大威德天大威咒神大明咒。神歡喜觀視。此等諸天雖復日日如法供養。于此法部不應禮拜。何以故五頂王咒力不思議。是故咒者。亦不得往死喪家初產生家。不凈人家旃荼羅家。詣往顧宿受他供養。亦不持殘臭宿食供養及自食啖。咒者每三時自誓。歸依佛法大菩薩僧。發菩提心凈治三業。念佛法僧戒施天。常于清旦受八齋戒。不殺盜淫妄語飲酒。脂粉涂身坐臥大床。不過中食。以真如智無作我之心。虔敬修習則得成辦

爾時釋迦牟尼世尊。復告金剛密跡主。又有轉輪王像。于出世世間一切咒像。最上無等。準前月日。畫者端肅具持十善。以細白疊方量三肘或復二肘。當中畫釋迦牟尼佛。具足眾相身真金色。示說法相佩通身光。坐白蓮花師子座上。頂上放光。于佛背后。畫七寶山。于佛座下。畫蓮花池。于佛右邊。畫咒者貌。長跪瞻佛手把香爐。密跡。此頂輪王像。一切佛說。謂當咒者得大利益。略說是像若有見者隨喜供養。隨滅眾罪得大功德。為諸天龍歡喜瞻視。當定成就一切勇猛頂王咒力。得無數佛種種歌贊供養功德。是妙變像無量無數一切諸佛常皆贊嘆。若有信戀晝夜精進恭敬供養。則得罪障一時銷滅。身業清凈成就頂。王功德智海。超過一切最勝殊特。為諸天人供養恭敬無量贊嘆。當證佛地更無退轉。成此咒者。怒目嗔喝一切天龍八部鬼神。皆得惶怖四散馳走。其天帝釋見是人來。分座同坐。其諸大天亦皆分座。三界諸天見是人來。傲[叛/女]不起迎送虔敬。則皆頭破如蘭香枝。若我于億俱胝大劫。贊說是咒亦不能盡。成此咒者。是人名證最上悉地。當為住壽三十三天中王命常安住。不被死殃壽如天身。天身畢已變身如佛。證五神通乘此天界。以無量天前后圍繞。往諸佛剎種種變化導誘眾生。隨諸佛剎現帝釋身。或現金剛身。或現大梵天身。或現伊首羅天身。或現童男童女身。入地獄鬼畜生趣。隨現諸身救脫眾生。或諸山林城邑聚落為作房舍。種種衣食供給施濟。常作依怙度脫眾生。具五神通行菩薩行為人中尊

五佛頂三昧陀羅尼經卷第二五佛頂三昧陀羅尼經卷第三

　　　　大唐天竺三藏菩提流志奉　詔譯


　　五頂王密印品第八

爾時釋迦牟尼佛。告斯會眾。汝善男子等。應當受持我諸如來出現三摩地無量無數大勇猛力。一切如來安住咒身。一切如來真實種族無量無邊未曾有法。無量威德出生流布大印及咒。是中能生一切菩提。能破俱胝一切魔軍。能攝一切諸大菩薩大雄力者。能令一切可畏有情生大慈心。善男子等我今略說一切辦事業大印。爾時金剛密跡主。合掌恭敬白佛言世尊。愿垂說示一切如來流布威德大印及咒。為當利益一切有情。以少功績遂即成證。是時世尊告金剛密跡言。汝當諦聽靜思念之。我今為汝分別解釋

即先輪結一切如來心精進印

以左右手八指。右押左相叉入掌。急合握拳。以二大指相并平伸。押右頭指中節上。勿使頭屈。印咒曰

娜莫薩嚩勃馱菩地薩埵南阿(去)弭啰虎吽(二合)淹(丘淹反)

若以二大拇指。雙上下來去一切。則名啟召如來種族印。印咒曰

唵爾旅職(而職反)

是二印咒。名如來最精進心。力能度脫一切地獄餓鬼畜生。亦能助成一切如來功績業事。攝諸菩薩帝釋梵王伊首羅天焰魔王水天毗沙門天。乃至十地大自在菩薩摩訶薩等

　　觀世音菩薩種族印咒之二

準前心印。唯改左大母指。屈入掌中。握右頭指。右大母指依前定伸。印咒曰

唵阿(去)嚧力

若以右大母指頭上下來去。則名請召觀音種族印

　　金剛種族印咒之三

準前心印。當改左大母指。如前伸。押其右大母指。屈入掌中。握左頭指頭。左大母指依前定伸。印咒曰

唵拔折啰侄(丁一反)力

若以左大母指頭上下來去。則名請召金剛種族印

　　輪王印咒之四

先當合掌。以左右二無名指二小指。右押左相叉入掌中。其二中指直豎伸。各屈第一節頭相拄。其二大母指相并入掌平伸。又以二頭指平屈。押二大指甲背上頭相拄。此頂輪王根本大印。乃是過去殑伽沙等一切如來。已皆共說持。未來一切如來當共說持。現在一切如來今共說持。為欲攝諸有情故。令共說持。智者所在處授結此印。一切妒惡障礙毗那夜迦悉不親近。密跡此頂輪王根本印。一切諸佛住百千俱胝殑伽沙劫。贊說此印功德神力。亦不能盡。復以種種言辭譬喻。說是大印亦不能盡。若當智者結持此印。誦頂輪王咒。即常不為俱胝百千魔魔族而作惱亂。是人卻后百千俱胝大劫不墜惡道。何以故是人所得福蘊功德故。我于百千俱胝大劫。說亦不盡。此大頂輪王咒。若當有人以一凈心常誦持者。所得念力慧力智力。于百千俱胝劫。所壽生處常不退失。金剛密跡首。何以故如是大印。有大威德無量力故。印咒曰

娜謨皤伽嚩底阿跛羅(上)底[可*欠]妒瑟抳沙野唵怛他伽都瑟抳沙阿娜嚩路枳多姥[束*犬]馱斫訖(二合)啰靺啰底虎吽(二合)入嚩攞入嚩攞馱哿馱哿度那度那弭度那弭度那怛啰(上二合)縒野摩羅野[(刀/又)*頁](烏骨反)娑那野[可*欠]那[可*欠]那畔惹畔惹暗暗惡惡各各補弄(二合)企抳補弄(二合)企抳軍挐里[寧*頁]阿播啰(上)爾哆塞怛啰(二合)馱哩膩(尼至反)虎[合*牛]

　　高頂王印咒之五

先以左右二無名指二小指。右押左相叉入掌中。次以二中指直豎頭相拄。其二大母指相并伸。押二無名指中節上。又以二頭指。當中指側中節上。屈頭相拄。印咒曰

唵入嚩攞捻(奴邑反)弭(二合)捻瓢(并遙反)伽睹鄔(二合)瑟抳沙(去)度那度那虎吽

　　白傘蓋頂王印咒之六

準前高頂王印。唯當改二中指。微屈第一節。平頭相拄。次開二頭指。頭相去半寸。印咒曰

唵么么么虎[合*牛]溺(儞益反)

　　光聚頂印咒之七(一名金輪印咒)

準前高頂王。唯改二頭指。磔開直豎伸頭。各去中指頭一寸二分許。印咒曰

唵怛他伽都瑟抳沙娜嚩路抧哆姥[束*犬](盧骨反)馱帝孺啰始虎[合*牛]入嚩啰入嚩啰馱哿馱哿捺啰弭捺啰儭那頻那虎吽泮莎嚩訶

重一印。準頂輪王印。唯改左右無名指。各直伸豎。其二大指屈。押二小指甲側。其二中指二頭指。并屈頭相拄如半月

是一法印。亦名頂輪王壇輪。結作法印八也

　　次勝頂王印咒之九

準前白傘頂印。唯改二頭指于中指第一節下。平屈頭相拄。又印準光聚頂印。改二頭指。二中指上節背上側文。印咒曰

唵惹喻瑟抳沙入嚩攞入嚩攞畔馱畔馱娜么娜么[口*者*見]嚕[合*牛][口*者*見]嚕[合*牛](三合)[口*者*見]嚕[合*牛]臛(乎各反)[可*欠]曩虎[合*牛](二合)

　　準前頂王印同即是轉法輪印之十

又以左右二小指。平屈頭相拄。次以二無名指各屈入掌中。其二中指各微屈。豎頭相拄。其二頭指當中指中節側上頭相拄。其二大指各押二無名指上。開二掌腕相去四寸許。是一法印能轉十二行相法輪滅諸垢障

　　如來雹摧煩惱印之十一

準頂輪王印。唯改左右二頭指。[打-丁+必]在二中指背后頭相拄。是一印亦名坐印亦名頂輪王壇印

復告金剛密跡主是五大印。名一切如來頂輪王種族王印大印。一名高頂王印。二名白傘蓋頂王印。三名光聚頂王印。四名轉法輪印。五名雹摧煩惱印。是印等名大頂王印

　　如來心印咒之十二

準前第一如來心印。唯改二大母指。雙屈入掌中。是一法印名如來心大精進印。咒者若常輪結是印。誦頂輪王咒印。一咒一印心上。滿七遍。則能摧滅過去一切根本重罪。常以是印作一切法成就處。加被自身及護咒神身能令神現。印咒曰

娜莫三曼多勃馱南唵愚娜[口*禮]尾啰(上)莎訶

是一法咒。功力同前第一印咒。于作法處互用亦得。是咒有大威猛力故

　　一切頂王使役之印咒之十三

合掌八指屈頭相拄。虛掌內。二大指并直申。先合掌當心大虛掌內。當以左右八指。各平屈頭相拄。其八指頭各相去三分許。是二大指相去三分。平直豎伸。印咒曰

娜莫三曼多勃馱南唵啅嚕嚕畔馱莎訶

是法咒印。亦能成辦一切事業。自護護他結修諸法無障惱故

　　如來錫杖印咒之十四

先以右手大母指。橫屈入掌。以頭指中指無名指小指。急握作拳。屈肘掌當前平申。其左手把袈裟角。出頭四寸。亦屈肘當前平申。印咒曰

娜莫三曼多勃馱南唵度那(奴個反)咨馱啰拏虎[合*牛]

是法咒若遇諸惡一切有情。則結是印用擁護身

　　如來缽印咒之十五

先以右手當心仰掌。次以左手覆合右手掌上。其左小指頭。與右大指頭相拄。其右大指頭。與左小指頭相拄。印咒

娜莫三曼多勃馱南唵路迦播羅地瑟恥多馱啰野馱啰野(藥可反)摩訶那皤(去)嚩勃馱播怛啰(二合)莎訶

是法印咒。具大精進。常為一切如來神力而加護之。當結是印并誦此咒。一一遍終稱憶地獄餓鬼有情滿百八遍。則得地獄一切餓鬼飽食諸食。若曠野行亦結此印并誦是咒。則得曠野一切鬼神不相嬈故

　　如來相好印咒之十六

先以左右二中指二無名指二小指。右押左相叉入掌。各搏掌。直申其二頭指。側相拄。是二大指各搏頭指側上。以印到垂仰掌置于額上。二頭指頭正當眉間。印咒曰

娜莫薩嚩怛他加底瓢阿啰褐弊(毗藥反)三藐三勃睇弊醯醯畔馱畔馱底瑟侘底瑟侘馱啰野馱啰野儞[口*論]馱儞[口*論]度(引)[束*犬]拏么抳莎訶

是法咒印名大丈夫相好。若有人能輪結此印。則速成就一切悉地具大威德。若以印印頂。即名如來頂印。若以印印鼻。即名如來鼻印。頂鼻印咒曰

娜莫三曼多勃馱南唵縊(鳥異反)哩抳(上聲)虎[合*牛]泮莎訶

是如來頂鼻印。常結護身當向百千俱胝大劫。不患鼻頂等病

　　次如來眼印咒之十七

先以二手合掌。以二大指雙屈入掌。次以二頭指各屈頭第一節。押二中指側中節上。其二頭指頭相去一寸。是如來眼印。于頂輪王壇清凈輪結。能作大益滅諸重罪。成進頂王咒者悉地。若已過世百千俱胝劫所修功德。以印威力盡悉攝來積集功德蘊。印咒曰

娜莫薩嚩怛他伽底瓢阿啰褐弊(毗藥反)三藐三勃睇弊唵嚕嚕塞普嚕入嚩攞底瑟侘悉馱路者泥薩嚩喇他娑馱寧莎嚩訶

金剛密跡主。此如來眼大明王咒。是十俱胝佛同共宣說。我于往昔為菩提時。于是十俱胝佛前受得斯咒。若當咒者以一精心誦持是咒。則得一切菩薩咒神悉現在前。一切金剛種族咒法亦皆成就。是故密跡。持五頂王咒者。應先每誦斯咒七遍或三七遍。是大明王咒。如來今為一切有情得大安樂故說。咒者若遇暴惡性人。咒手摩面默誦斯咒。對共論說義理。得彼熙喜。亦能摧伏一切魑魅魍魎惡鬼神等。密跡主若人持頂輪王咒。一所祈法二所祈法不成證者。則以加此大明咒王。齊等雙誦滿二十萬遍。決定成就頂輪王咒最上悉地若未經是一二作法。而雙誦者。則加損殃持咒者身

　　次如來眉間印咒之十八

準如來眼印。唯改二頭指。各當中指背上節。頭離中指節一分許。印咒曰

娜莫三曼多勃馱南紇[口*履](二合)虎吽(二合)

此如來眉間毫相印咒。是一切如來已所宣說。我今亦說。輪此印時。大自在天俱摩羅大俟呬野天等皆不嬈惱。何況諸小魑魅鬼神。而能惱耶

　　次如來口印咒之十九

準如來心印。唯改二大母指。并胛申。等屈頭節。去右頭指側二麥顆間。以印置于面門。是二大指背頭節。正當唇間。印咒曰

娜莫三曼多勃馱南抧[口*履]抧[口*履]虎[合*牛]

是一印咒有大焰炬。能速助辦一切事業。咒者若常輪結斯印當口間著誦此。口咒二三七遍。復誦頂輪王咒者。以印咒力。三界人天見聞語論。悉皆敬愛。是故此人應常和雅真軟法語。是人當于百千俱胝劫不患口疾。是大自在天毗瑟努天。及諸天龍八部鬼神。聞此人語悉皆敬伏。況余諸小魑魅鬼神

　　難勝奮怒王印咒之二十

當以右膝著地。左腳屈膝蹈地。作欲起向前鏺(里證反)身勢仰面努目。邪視左邊。當以右臂及手指等。右邊向后。側臂邪緊急。努臂似向地勢。其五指散磔開。手掌似覆似側。次以左臂左邊向后。抬緊急努屈臂手向上。其五指似散。豎努磔開。掌面向前。結是印時。發大怒聲。稱虎吽字三七聲者。隨所障罪則皆破滅。欲界魔王及魔軍將悉皆摧碎。我昔初詣熙連禪河沐浴身已趣此菩提樹下。坐金剛座。是時當有無量百千俱胝魔眾。各持種種惡穢怒相。嬈惱我時。難勝奮怒忽于我前。從地踴出示女狀相。嗔結斯印摧諸魔眾。種種怖相一時散滅。無能惱者。當是夜中欲明曉時。即證通無上正智。觀見世間一切沙門婆羅門無有證者。摧魔印咒曰

娜莫三曼多勃馱南唵虎魯虎魯戰拏(尼女反)里摩蹬倪莎訶

金剛密跡。此難勝奮怒王咒。是我所說。若當咒者遇大惡怖鬼等處。欲護身結界造修法者。則勤精進持。結此印誦以斯咒。趣修此法則無障惱。速成就故

　　次如來槊印咒之二十一

端身結加趺坐。以左臂手仰掌。橫屈申正當臍下。其四指相著直申。是大母指微屈直申。摶著頭指根側。次以右手大母指與頭指頭相捻。其中指無名指小指相著。并申微少似屈。是大母指頭指頭與右手小指頭相拄。是一法印。智者常輪持結者。現于此生于當壽生。永不退失信進慧力如來行力。得諸如來而加護念。印咒曰

娜莫三曼多勃馱南唵弭惹(如者反)曳摩訶鑠底沒馱[口*履]虎[合*牛](二合)泮吒弭惹以儞泮吒忙伽犁泮吒莎訶

是一法咒。每日三時誦以三七遍。速于三界得無障礙。勝成就故

　　次如來臍印咒之二十二

準如來槊印。唯改右手大母指頭指頭。去離左小指頭。一麥顆間。是一法印亦名諸佛大力雄印。智者若常憶持輪結并誦臍咒。則得銷除一日二日虐病。痿黃之病腸頭痛病及諸等病。又得一切災障自然殄滅。當壽福命安隱豐樂。印咒曰

娜莫三曼多勃馱南唵　紙置紙置莎訶

是一法咒。能現如來種種色類不可思議神通變化。誘引有情

　　次如來甲印咒之二十三

當以右手大母指。橫屈掌中。以頭指中指無名指小指。急握大指作拳

是一法印名諸一切頂王心印。智者若常以印印頂項左右肩膊及。印心上得大威力。咒者精勤持修于法。若無斯印則無莊飾。如形裸陋。如國無主如屋無人。如食無鹽如池枯涸。如地空無叢林花草。如事火外道婆羅門。無法可依。如王乘車無控御者。咒者如是雖復精勤。若無甲印則為魔嬈無所成效。印咒曰

娜莫三曼多勃馱南　唵部(引)入縛(二合)攞虎[合*牛]

是一法咒名如來金剛句三摩地。常用護身如王被甲嚴加器杖。則不怖畏惡賊兵眾。如此咒者亦復如是。每日三時量力量法如法勤修是甲印。則速成就無所怖故

　　次如來發髻印咒之二十四

準前甲印唯改申中指直豎。以印安頂直聳豎印。咒曰

娜莫三曼多勃馱南阿(去)啒哷(二合)

是一印咒名如來發三摩地門。力能成作一切事業

　　次如來耳印咒之二十五

準前甲印。唯改申頭指直豎。以印豎安耳門。與上耳輪齊印咒曰

娜莫三曼多勃馱南斛迦(二合)

是一印咒名如來耳三摩地門。常結印咒耳。速當除滅一切耳病證天耳通

　　次如來牙印咒之二十六

先以左手頭指中指無名指小指。急屈把拳莫使露胛。又以大母指直申。押頭指正側上。其大母指面上第一文。與頭指外背齊。以印置左牙頷。右亦如是。印咒曰

娜莫三曼多勃馱南唵怛他伽多能瑟絮(知價反)[口*禮](二合)虎[合*牛](二合)泮莎訶

是一印咒名如來牙印三摩地門。有大威力。誦以斯咒結印印牙。于當來世得佛齒牙

　　如來受記印咒之二十七

以右臂當胸直平申。其頭指中指無名指小指急把拳。其大母指豎屈。頭去頭指側二分間。是一法咒過去一切如來。未來一切如來。現在一切如來。皆以此印而受記別。是故智者常結是印。與諸有情受菩薩記。印咒曰

娜莫三曼多勃馱南唵虎[合*牛](二合)特[口*梵](二合)

是一印咒。能成一切如來事業。以印咒力。生生常得念力進力戒定固力福勝蘊力。不為一切諸惡鬼神而嬈惱故

　　次如來髆印咒之二十八

準前甲印。唯改臂直申向上。印咒曰

娜莫三曼多勃馱南畔惹阿泗泮吒莎訶

是一印咒名如來髆印三摩地門。具大神力勇猛殊特成眾法故

　　次如來奶印咒之二十九

準前甲印。唯改屈臂以印拳面。印當心上。印咒曰

娜莫三曼多勃馱南吹(晡空反)伽(魚迦反)囇撲(普木反)

是一印咒名如來奶印三摩地門

　　次如來幢印咒之三十

先以右手大母指。橫押中指無名指小指胛上。以頭指直申磔豎。申臂直上。印咒曰

娜莫三曼多勃馱南割絮(知價反二合絮字不出聲)

是一印咒名如來幢印三摩地門

　　次如來臥具印咒之三十一

準前幢印。翻印手頭指當胸下指。印咒曰

娜莫三曼多勃馱南阿(去)骨錄(二合)

是一印咒名如來臥具印三摩地門

　　次如來乘印咒之三十二

準前幢印。改屈臂手當心前側臂平申。印咒曰

娜莫三曼多勃馱喃虎[合*牛]迦浮[口*梵](二合)唵

是一印咒名如來乘印三摩地門

　　次如來頭印咒之三十三

準前幢印。改以印手捻頭頂上。印咒曰

娜莫三曼多勃陀南唵慕[束*犬]馱[寧*頁]莎訶

是一印咒名如來頭印三摩地門

　　次如來肋印咒之三十四

以右手無名指小指雙屈頭。拄大母指面。其頭指中指并著直豎申。印咒曰

娜莫三曼多勃馱南唵虎[合*牛]朅

是一印咒名如來肋印三摩地門

　　次如來見印咒之三十五

以右手中指屈頭。與大母指頭相拄。其頭指無名指小指。相并直上豎申。印咒曰

娜莫三曼多勃馱南唵跛(北沒反)啰(上)悉地迦履莎訶

是一印咒。名如來見諸法性三摩地門

　　次如來光焰印咒之三十六

準前見印。唯改頭指無名指小指。向掌散開微屈如月初生。印咒曰

娜莫三曼多勃馱南唵入嚩[口*履]泥(上)莎訶

是一印咒名如來光顯諸法故

　　次如來光照印咒之三十七

以右手大母指。豎申搏著頭指側。以頭指直豎。申其中小指。各申向掌。屈如月初生。又以無名指向掌。屈如鉤形。印咒曰

娜莫三曼多勃馱南唵虎[合*牛]么(牟羅反)么(同上)泮莎訶

是一印咒名如來照諸三摩地門。圓滿現故

　　次如來唇印咒之三十八

準前光照印。唯改中指。少許堅申麥顆間。印咒曰

娜莫三曼多勃馱南阿阿嚩(無可反)嚩憾

是一印咒名如來唇三摩地。持者當得滅諸罪故

　　次如來舌印咒之三十九

以右手頭指中指無名指小指。并相博著當心。仰掌平申。其大母指橫掌中。印咒曰(歸命同上)

唵娜啰儞[口*梵](蒲紺反)惹(上日月)虎[合*牛]泮莎訶

是一印咒名如來舌三摩地。持者當得如來舌相福圓滿故

　　次如來三摩地印咒之四十

以左手五指相并。當臍下二麥顆地。側橫仰掌平申。次以右手四指相并。亦側橫仰掌平申。以手背押左手掌上。其右大母指橫屈掌中。印咒曰(歸命同上)

唵阿底舍耶尾訖啰迷莎訶

是一印咒名如來臍三摩地故

　　次如來金剛光焰印咒之四十一

準前三摩地。改當心上。印咒曰(歸命同上)

虎[合*牛]入嚩攞跋日啰緊[口*窒]閵(引)[口*窒]閵(引[示*(臼/工)]二合)

密跡主此金剛光焰印咒。亦名過去未來現在一切如來。金剛光焰心三摩地大明咒王。一切證地大菩薩等。及諸天龍八部鬼神大威德者。皆無能越況余下者魑魅鬼神

　　次如來小腹印咒之四十二

以右手臍下一寸。橫申仰掌五指相并。次申左手五指。相并背押右手掌上。其二手側著肚。印咒曰(歸命同上)

唵怛絮怛絮塞塞(僧乙反)普絮普絮蜜奈(奴乙反)啰跛寧(上)跛啰(上)未娜寧(上)嗔娜寧(上)頻娜寧虎[合*牛](二合)泮莎訶

是一印咒功能準前

　　次如來脊印咒之四十三

以右手大母指。押頭指無名指小指甲等。勿使甲露。次以中指橫押大母指上。印咒曰(歸命如上)

縊(鳥以反)迦履那迦[口*履]干馱質都嚧(二合)娜啰么抳奈啰莎訶

是一印咒功能準前

　　次如來髀印咒之四十四

準前脊印。又改押中指頭甲申出頭指頭押大母指甲上。印咒曰(歸命如上)

唵都他(他可反)者莎訶

是一法印功能準前

　　次如來大慈印咒之四十五

準前脊印。又改押頭指頭胛。出無名指頭。押大指胛上。我為一切垢重有情。說示慈印令生慈心。我昔坐于菩提樹下。以大慈心持結此印。得諸魔軍而自散伏。結此印者。應以一切佛力法力阿羅漢力慈念心力。持結此印則得一切極重罪垢速皆銷滅。咒曰(歸命依上)

怛地他君律(輕呼)倪(魚抧反)[寧*頁]盎(烏浪反)矩履么[口*履](引)者缽喇(二合)拏舍嚩[口*履]落乞灑落乞灑么吽(二合)俱磨哩失哩耶摩里儞莎訶

是一印咒名一切如來大慈印咒。若有咒者。常起慈心持此咒印。則當不為一切毗那夜迦。虎狼怨賊斗諍災難橫干嬈惱。以印咒力速證慈心三摩地故

　　次如來無垢印咒之四十六

準前慈印。又改無名指頭。于大指下押卻。次以小指頭押大指[爬-巴+甲]上。印咒曰

娜莫三曼多勃馱南虎吽暮喇達泥(二合)虎魯虎吽泮莎訶

是一印咒。智者常誦咒作飲食。乃服持吃能滅眾罪。又常不為毗那夜迦食中惱害

　　次如來甘露印咒之四十七

又以右手大母指。橫押頭指中指無名指小指[爬-巴+甲]等。印咒曰

娜莫三曼多勃馱南唵印倪(魚抧反)[寧*頁]部哆(得賀反)[寧*頁]莎訶

是印咒能令持者證甘露法大解脫門

　　次如來大師子吼印咒之四十八

先合掌當心。左右二手大母指。各屈掌中。又各以二頭指二中指二無名指二小指。屈握大母指作拳。其左右頭指中指無名指小指等。各[爬-巴+甲]背相合著。是八指頭勿著于掌。印咒曰

娜莫三曼多勃馱南唵劫比攞熱置攞唬泮莎訶

是一印咒名大師子吼成就金剛頂輪王教。能廣示現不可思議一切未曾有越意事故

　　次如來相字印咒之四十九

又以左右二手八指。各伸磔開。右押左相叉相押中節。其八指頭各直豎伸勿著岐間。其二大母指亦各邪磔豎。申頭相去寸半。以印當胸三寸間著。印咒曰

娜莫三曼多勃馱南示(諸二切)

是一印咒名如來大丈夫相印三摩地門

　　次如來洛訖瑟弭吉祥印咒之五十

以左右手腕合相著。其十指磔開直豎。微屈伸頭。各相去一寸半間如開蓮華。印咒曰

娜莫三曼多勃馱南唵素(上)沒啰(上)歌弭(二合)羅訖澀弭莎訶

是一印咒名如來吉祥印三摩地。能令持者得大財寶眾人敬贊

　　次如來般若波羅蜜印咒之五十一

以二手合拳虛于掌內。如未開蓮華朵。印咒曰(歸命如上)

唵戍嚕底塞蜜[口*栗](二合)底弭惹曳莎訶

金剛密跡主此一印咒。名如來般若波羅蜜印三摩地門。所有三世一切如來諸大菩薩獨覺聲聞等。皆從此之般若波羅蜜印咒三摩地門生。成證阿耨多羅三藐三菩提地。是知此印咒有大威德。名主三世一切如來諸大菩薩一切金剛獨覺聲聞母故

　　次如來大悲印咒之五十二

準前般若印。唯改屈二大母指入掌中。印咒曰(歸命如上)

唵怛楞(盧亙反彈舌)倪(魚抧反)[寧*頁]虎吽(二合)泮莎訶

是一印咒名如來大悲印三摩地門

　　次如來膝印咒之五十三

以二手合掌。各以小指右押左屈入掌中。印咒曰(歸命如上)

唵娜暴吉[寧*頁](二合)跛啰(二合)儞跛多也莎訶

是一印咒名如來膝印三摩地門

　　次如來腳踝印咒之五十四

以二手合掌。各以無名指右押左屈入掌中。印咒曰(歸命如上)

阿多[口*(隸-木+士)]多[口*(隸-木+士)]嗢多[口*(隸-木+士)]跋佐啰暮乞使(二合)抳莎訶

是一印咒名如來腳踝三摩地門

　　次如來腳印咒之五十五

以二手合掌。各以中指右押左屈入掌中。印咒曰(歸命如上)

唵拔佐啰商矩羅部使羝娜啰入嚩攞虎[合*牛]莎訶

爾時世尊誥金剛密跡。此等印咒從一切如來大丈夫相莊嚴身分支節所生。汝善男子如來有無量俱胝百千印。是一一印各有無量仆從印故。當后世時少福有情成此咒王。我今但為當后世時。成此咒者得大利益。略說斯咒。密跡汝當贊誦依法受持。如此印咒為當來世一切有情分別解釋。頂王印咒功績力故。若有善男子善女人。樂成此大頂王者。應常清潔恒誦此咒恒結此印。是人則得無量百千稱嘆功德。銷滅一切黑闇垢障。為諸如來大菩薩等歡喜憐愍。于所生處得宿命智。身心相智皆得圓滿。無諸夭病。能與一切有情作大光明。能于惡界度脫有情。得大辯智具大精進。光明威德眷屬圓滿。洞解世間一切善巧。亦能治救一切有情煩繞癡病。常得十方一切如來加被護念。護菩薩身。若當有人日日常持此等印咒。稱己之名。則當不為一切毗耶夜迦逼迫嬈惱。一切罪障自然殄滅。于現身成此頂輪王者。則當來世速得證佛無上正等菩提三摩地故。金剛密跡此等印咒。皆是一切如來種族真實印咒故。我今釋迦牟尼如來。為令成就頂輪王者。說示印咒故

五佛頂三昧陀羅尼經卷第三五佛頂三昧陀羅尼經卷第四

　　　　大唐天竺三藏菩提流志奉　詔譯


　　五頂王修證悉地品第九

爾時釋迦牟尼世尊。于是之時為未來世一切有情。復觀大眾。謂金剛密跡首言。于當來世。多有下劣精進頑愚有情。心耽渾垢下行下見。不能成就無上大法。若有凈信純直有情。愛樂咒法發菩提心。行常直正具精進者。密跡我為此人。略說此頂輪王無量殊勝功德威力。是諸如來大菩薩等所贊導處。亦是無量佛三摩地門所出生處。能令超過一切魔界。示大如來色身。摧破一切惡天龍藥叉羅剎諸惡法。心伏恭敬。所有諸佛菩薩金剛諸天咒法。悉攝此中。我于無量百千俱胝劫。贊說此咒亦不能盡。是頂王咒。過去一切如來為彼有情已教說。示我亦曾于過去無量百千佛所。親聽受得此頂王法。是今得為釋眾中尊。亦為今當說是咒法。金剛密跡若有人。精持憶念此頂王咒。則除無量八難怖畏。破諸魔軍滅諸重罪。前所說像隨畫一像。以白檀香泥摩飾壇場。日日三時依法澡浴著新凈衣。三時供養。三時誦咒。輪結印等誦頂王咒。滿二百萬。乃候三月白月一日。采持惹底延花。當畫像上系為傘蓋。正于像前莊嚴三肘壇。摩以白檀香泥涂摩壇面。乃復持以種種涂香末香燒香蘇燈香水飲食花等。壇上布列如法獻供。舉月一日誦頂王咒佛眼咒。三時各誦一千八遍至十五日。繞壇四面加然蘇燈一千八盞。結金剛座調調誦咒。至后夜忽于空中聞雷震聲。像現三相。一花蓋動。二畫像上放大光明。三像自動。睹斯相已。心所愿求皆得圓滿。若依法精勤誦滿一俱胝數。名下承事供養于佛。若常依法誦二俱胝。名中承事供養佛。滿三俱胝。名上承事供養于佛。證大自在菩薩地住。作法無礙力。能調伏一切天龍八部鬼神。若樂調伏天龍神者。誦之四遍則各敬伏隨咒者意若欲證大菩薩地。當詣海沙潬上或江河岸沙潬上。誦咒印塔。塔長一肘一咒印一塔。隨一一塔前置花香水燒香。誦咒滿七俱胝。于最后塔放大光明入咒者身。于斯之時三千大千一切釋梵天。他化自在天樂變化天廣果天凈居天。色究竟天及諸天等并種族天。各住于空雨眾香花種種歌贊。及諸龍神藥叉羅剎一切鬼神。亦皆會湊散花供養而贊嘆之。所有寒冰地獄有情皆得溫適。所有猛火地獄有情皆得涼適。是時咒者得大威德。身證神通為天中天。身金色相如盛年者。證大智慧于空自在。以諸天等前后圍繞。騰空自在。其所同伴見作法者。皆得隨從為天仙王。以無量百千咒仙前后圍繞。詣諸佛剎隨心皆至。或處天帝釋宮分座同坐。身貌威光精進智慧。一切天人無有疋者。及證菩薩方便善巧。甚深智慧調伏有情。復增壽命無量數劫。見諸如來出現成道。是時如來重說伽他

　彼不思議天人敬　　斷諸貪垢邪見輪
　身及智慧大精進　　當獲神通利有情
　成就輪王證佛地　　得壽天中法勝尊　

金剛密跡此成就法。昔寶髻佛為凡夫時。修持是頂輪王。此成就法金剛幢佛光明自在王佛。如是無量佛等一一修持。此成就法復有觀世音菩薩不動處菩薩。曼殊室利菩薩普賢菩薩。如是無量大菩薩等。皆凡夫時修持此法獲得菩提。密跡如汝往昔因地。遇金剛幢如來法欲滅。憐愍有情難作。能作修成佛眼大明咒故。若當來世者亦復如汝。堅固情進發菩提心。憐愍有情修此頂王。則得成就。復別修法。應常對觀頂輪王像前。誦滿百萬遍。乃于白月十五日。加浴清凈著鮮凈衣。一日一夜不食不語。持以白芥子和水。咒一千八遍像前散灑。周遍八方結為壇界。以諸飲食香水花香布置供養。壇上四面懸諸幡蓋。持好雄黃置一蓮葉上置壇中心。面東趺坐咒是雄黃令現三相。若得暖相即能調伏一切有情。若得煙相即證安怛陀那大仙若得光相持以涂身。證如盛年身金色相。以諸咒仙前后圍繞。壽命一劫為咒仙中大轉輪王。成就牛黃法亦如是。又法伺候佛神通月。舉白月一日。一出一浴著新凈衣。三時供養三時懺悔。發愿誦咒啟請諸佛轉大法輪。時則誦頂王一千八遍。如是作法至十五日。加復精潔一日一夜不食不語。持以新凈僧伽梨衣。或以錫杖故以缽盂。咒一千八遍置于壇內。復以種種飲食花香布設供養。周勤結界擁護于身。面東趺坐調調誦咒。咒僧伽梨衣令現火焰。咒者睹已披著身上。即證咒仙騰往佛剎。能現眾身壽命一劫

又法佛神通月。詣河岸砂潬處。印一肘佛塔滿十萬數。至十四日如法護身。復于像前廣設供養。坐茅草席右手持一新凈之劍。誦頂王咒。乃令空中出眾語贊。其頂王像上放大光照咒者身。于其空中無量天樂不鼓自鳴。時阿修羅女及諸咒仙咒仙種族。亦皆集會無量贊嘆。是時咒者即證身通為咒仙王。著諸天服騰往自在。游戲佛土壽命大劫。又法詣山高勝頂上。嚴飾壇界置像。面東結印護身。持以諸藥種種果子。吃為齋食勿飲食。誦頂王咒三七遍。乃當持以尸陀林。鐵鑄為輪輻相具足。其作輪匠六根端正。教鑄冶已將一善伴詣阿修羅窟。于窟門前懸像結壇。以佉陀羅木肘截然火。燒設火食。以白芥子無樓木葉黑芥子油。如法相和。坐茅草席。右手把輪一咒一燒滿十萬遍。則破修羅門鎖鑰。二十萬遍時修羅宮殿則大火然。三十萬遍則修羅童女而自出現恭敬。白言大士今何作為。愿入宮殿。隨所徒伴亦皆隨入。任所使為。咒者入時勿將伴去。何以故恐損害故。若入去時左手把輪。誦咒直入宮殿中。為修羅尊。修羅宮殿一切財寶悉屬咒者。窟中一切修羅大仙修羅童女皆仆從。若于世間游行住者。身亦得證現身。壽命一大劫

　　五頂王普通成就法護摩品第十

爾時釋迦牟尼如來。于是之時入于一切密法光中佛不思議界神變三摩地王。其殑伽沙一切諸佛。同是之時亦入一切密法光中不思議界神變三摩地王。是時金剛密跡。從座而起合掌恭敬。繞佛七匝卻住一面。瞻仰如來目不異顧。是時釋迦牟尼如來。與殑伽沙一切如來。從三摩地安詳而起。告金剛密跡王。汝當諦聽一切佛說五頂輪王異咒同法。能示現妙大不思議不廣略法。若有成證如諸佛說。密跡一切頂王通用咒品。我今先說一切頂王最勝三摩地同請喚身咒曰

娜么皤伽伐底(丁禮反)塢瑟膩沙(去)耶翳呬曳呬簿伽畔達摩啰(上)[門@安]缽啰(上)底(丁禮反)縒么么(稱名)喝[口*栗]割(二合)儉(引)健馱補澀波度跛末廩鄰者慢遮避啰(上二合)乞使(二合)娜跛羅底(二合)歌多末攞播啰(平)訖啰(二合)摩野莎訶

是諸法持以白花咒三遍。請召一切諸佛頂王菩薩種族壇中會坐

一切供養咒曰

娜么皤伽伐底塢瑟膩沙(去)耶縊(烏以反)么[合*牛](二合)健談補澀跛[合*牛](二合)度跛[合*牛](二合)嚩[口*廉]儞跛[合*牛](二合)者跛娜跛啰(上二合)底(丁以反)

車駕啰車駕啰薩婆步地瑟恥帝達摩啰阇波啰底[可*欠]跢耶莎訶

是一法若供養時。持以涂香花水燒香及諸飲食皆咒三遍。

請火天咒曰

娜么皤伽嚩底塢瑟膩沙耶翳呬曳呬帝孺(儒昭反)摩理禰(去)阿[起-巳+乞](其栗反)娜曳莎訶

是一法燒火食時。誦以三遍先請火天燒食供養。后乃燒食供養諸佛菩薩及諸擁護大士

發遣火天咒曰

娜么皤伽嚩底烏瑟膩沙耶(此下句同上)

是一法一切獻火食都已周畢。誦三七遍發遣火天

一切頂王心咒曰

娜么皤伽縛底烏瑟膩沙耶唵拄嚕[合*牛](二合)畔馱莎訶

是一法自護護他營一切法悉皆清凈

大摧碎頂王咒曰

娜么皤伽嚩底烏瑟膩沙耶唵微抧啰(上)拏度曩度曩杜(重引)

是一法若為毗那夜迦嬈惱障者。常以是咒灌頂護身結界結壇一切通用。若作頂王大結壇者。凈屋舍時。亦以此咒咒火食灰白芥子等一百八遍。相和散于屋舍內外四面。或以一切頂王心咒。咒水灰等持散灑之。或以所誦持身咒心咒亦得。又誦摧碎頂王咒。咒佉陀羅木橛四枚一百八遍。釘之四方結為壇界

摧惡鬼神咒曰

娜么皤伽嚩底塢瑟膩沙耶薩嚩米[起-巳+乞]娜苾途梵(二合)縒迦(引)耶咄露(二合)絮耶莎訶

是一法能摧一切眾惡鬼神。及咒同伴蓋結護身。四方住立施為大法

大難勝頂王咒曰

娜么皤伽嚩底塢瑟膩沙耶薩嚩怛啰(上登乙反)阿跛啰爾多耶唵舍么野舍么野扇底(丁禮反)難(去)底(丁禮反)達么啰(平二合)阇磨使底(丁禮反)摩訶苾地(二合)薩皤喇陊(他可反)娑馱[寧*頁]莎訶

是一法咒以新凈瓶滿盛香水。咒百八遍灌頂浴身。能除遺一切罪垢災厄。毗那夜迦等。晝夜擁護能除惡夢

爾時釋迦牟尼世尊告密跡言。是五頂王復有少法但[怡-臺+庶]誦持結如來頂印。印于頂上咒印三遍。則成擁護。或火食灰或白芥子。咒之七遍帶佩髻身亦成擁護。若為災厄魍魎之疾。令白線索一咒一結。帶佩身頸則得除滅。若樂于尸陀林作諸法者。結印誦咒一百八遍。則護蓋身任所作法。若扇底迦法。咒酥火燒則應法成。若取伏藏以凈練酥。一咒一燒一千八遍取無障礙。或以白芥子一咒一燒一千八遍亦得無障。又法于月蝕時。摩壇燒香。銀器盛乳置壇中心。專心咒乳特勿觀月。月欲如故即持服之。能除一切身中厄難

又法諸山頂住。常食粳米乳飲。面東趺坐誦咒滿三洛叉(三十萬)已。則三日三夜不食不語。以菩提木肘截然火。持以油麻酪酥蜜等相和。于三日三夜一咒一燒。勿使間斷滿三日三夜。欲明之時。則得富貴財寶自然

又法以白芥子和油。每日三時一咒一燒一千八遍。滿七日已。則得他人而自敬伏。若燒白花降伏婆羅門。若燒黃花伏剎利。若燒黑花敬伏田舍人。若欲遣伏邪見惡人者。以稻谷糠苦練木葉毒藥等相和。一咒一燒即得遣伏若罰惡人以黑芥子。一咒一燒則得摧伏

若欲遣伏作病鬼者。結印誦咒。每咒后加誦泮字

若人著毒蟲毒藥悶惱疼痛者。咒后加誦若[寧*頁]二字七遍。又加莫摩摩三字七遍。又加枲字七遍。又加絮目二字七遍。皆默音誦之攝禁于毒

若欲富饒者。以諸乳木肘截然火。持諸果子酥蜜相和。一咒一燒則如所愿

又法以白油麻和酥蜜。一咒一燒亦得如愿

又法以古嘍草寸截和酥。一咒一燒滿一洛叉。則轉正業命更得增壽。又法以酥一咒一燒得大威德

又酥乳相和。一咒一燒得大安隱

又法酥酪相和。一咒一燒大得財食

如是火食者。每日三時時別一千八遍。各滿七日則得成就。密跡又有頂王大法藥成就者。于舍利處或山頂。燒香供養面東趺坐。結印誦咒滿三洛叉。乃炒稻谷花和酥蜜。像前趺坐每日三時三指攥持。一咒一燒一千八遍滿一洛叉。又詣大山松柏林處。三日三夜不食不語。面東趺坐誦頂輪王咒。滿一洛叉已結袈裟角。若是俗人梳發咒結。得安怛陀那。世間游行不為人得見

又法諸山頂住。常食大麥乳糜。常面于日結加趺坐誦洛叉遍。亦得證安怛陀那

又法以左手為拳。咒滿洛叉證如上法

又法若月蝕時。涂隨心壇。以赤銅器盛赤黃牛酥置于壇內。持赤銅筯調攪酥。咒酥莫絕令現三相。一沸沫相。咒者服之得大文持。二現煙相。服者得大安怛陀那。三現光相。服者得證神通。成就雄黃法亦如是

又法于舍利處。山頂處蘭若處。深山谷處河泉處。所作輪法劍法杵杖鹿皮等法。皆各先咒一千八遍。然乃依法誦咒。如是成三悉地法三昧耶。故金剛密跡主汝又諦聽五頂王同成就法。是諸佛說。以少功力則得成就若作法時聞見訖哩迦羅縒蟲聲迦迦鳥好鳥等。入之作法則得成就。每誦咒遍常聯歸命。一一誦持回施有情。最上勝證大果福故。若有愚智人鮮福有情。三千日中誦持斯法。無量艱苦乃得成就。是故此法若修持者。精信一心凈持一行。沐浴清凈不營雜法。唯持此法應為佛果濟救眾生。則得福果最上證地。常夢見諸天大威德者。即得成就。密跡此法如是。若有人能依方法教。發菩提心讀誦受持聽聞思修。則獲勝福成就一切。何以故是法以于聞智等三智證成。是故此法我已廣略。為當來有情說是法故

復告密跡于當來世時多有有情。下劣精進下劣修學。我慢邪慢嗔癡具縛。慳貪嫉妒諂曲邪命。儀服徐行外示賢相。不規法律無羞愧赧。魔鬼嬈心。唯說斷見。空無所有。如斯有情意思業思。晝夜如是雖多功苦。受持諸咒永無證效。我今為斯魔業有情破黑業故。說往諸佛難勝奮怒王咒。為令利益此之有情得最證故。有能精心每日三時受持誦者。則破滅一切障難魔魅障業。于時金剛密跡。歡喜踴躍禮佛雙足。曲躬前立白世尊曰

　救世大覺尊　　智者所恭敬
　我今樂愿聞　　難勝奮迅王　

爾時世尊即說咒曰

娜母啰怛娜(二合)怛啰(二合)夜(引)也娜么薩婆勃陀冒地婆睹味(二合)蜜也(二合)怛地也(二合)他唧那唧那唧那嚩[口*(隸-木+士)]怛他[薛/女]多索訶佐低薩婆勃陀儞尾駛低阿帽伽阿波啰(二合)底(丁以反)呵帝阿波啰唧帝微啰劑微[薛/女]多皤耶夷(二合)微磨[口*犁]儞捺啰(二合)娑啰(二合)[口*肥]皤嚩底曳(二合)味[口*禮]娜以羝怒啰地(上)[薛/女]迷薩底曳(二合)儞啰固[口*梨]磨啰嚩攞微那舍苨賒抧耶(二合)母泥曳(二合)娑羝(二合)啫薩嚩[口*犁]娜味利曳(二合)拏[口*落]迦叉(二合)[口*落]迦叉(二合)么吽(二合稱名)薩波囄襪斕嚩哆(上)薩嚩迦(去)楞啰酂祖(去)嚧那伽底曳(二合)娑(去)儞尾[口*訥]聿(二合)徒徙孕(二合)賀弭也(二合)伽啰(二合)薩離悉哩(二合)跛泥嚩薩埵婆那伽藥迦叉邏迦叉娑弭底禮(二合)必舍遮步多那婆娑磨(二合)啰布多娜迦吒布多那個枯[口*栗]都(二合)徙多(二合)啰迦沫多(平)攞訖里(二合)底也(二合)迦[口*栗]磨拏滿底啰(二合)庾伽祖(去)[口*栗]拏(二合)庾加多抧底庾(二合)烏祖(入)賀啰薩婆皤耶努師[口*者*見](二合)波地啰(二合)嘸波薩[仁-二+愚]跛耶細鼻曜(二合)娜母窣都(二合)婆伽伐底也(二合)烏馱攞覓[嗑-去+兮]經(二合)儗囄儗囄啰怛那(二合)古啰娑摩失哩(二合)羝弭哩弭哩阿迦舍馱睹陀啫[口*禮]企哩企哩薩婆怛他[薛/女]多利耶(二合)失啰(二合)伐迦[口*楞]伽啰步羝苨微物儞夜(二合)利耶(二合)末啰呵磨怛他[薛/女]多怛他[薛/女]帝微濕縛(二合)晉底也(二合)么啰跛攞迦啰(二合)謎那冒嚩[薛/女]伐底耶(二合)跛啰唧帝[口*落]迦叉[口*落]迦叉么么薩婆訥師睹波捺羅(二合)袍波耶薜曳(二合)西比也(二合)莎訶

爾時如來說是咒時。大千界大地諸魔宮殿。一時皆大六反震動。是時如來告金剛密跡。此咒是我所說。稱贊七佛十力功德。為令利益諸有有情。受持成就頂輪王咒及諸咒者。令凈如法書寫佩帶頸臂頂上。則速成證。咒神置前圍繞護念。若有往詣凈不凈處。應先誦是難勝王心咒三遍。則常不為一切天魔魔人等而作障惱。若一切諸惡鬼神不伏違逆難勝王心咒者。則不得入毗沙門城。背叛一切金剛種族。及自種族亦相背叛。密跡此明王心咒有大威德。能成護衛一切事業諸佛菩薩悉皆隨喜

爾時世尊又告密跡。我為一切苾芻苾芻尼信男信女等。所持成就此不思議頂王印咒說行三昧耶門。應各依所清凈持戒。發菩提心請阿阇梨。入受法壇如咒法行。善根具足。依善知識計思正念。善巧方便觀知法界如虛空性。入深般若波羅蜜多。無二別心不放逸。不妄語常不卒暴。嗔欺我慢相嘲相誂謗說有情。依持三世諸佛菩薩境界法行。善了分別隨喜修學。不惜軀命遠離人間。住阿蘭若每日三時。發菩提心歸佛法僧。誦菩薩戒如所聽習。思惟法義修四攝法。涂掃佛塔摩壇供養。發精進心心口唯一。應常謙下恭敬和上阇梨同學憐愍有情了達密義。樂恒精進濟度有情住于佛住。如是相應則得成就。又告密跡。若有證成頂輪王者。于當來世身金色相。光明過百千日。映蔽眾相皆不現之。證成頂王咒法者。眾生見者皆大歡喜。如如意樹所樂圓滿。復次密跡若有菩薩。證此頂法。心樂變化天諸美食。施雨地獄一切有情。則皆圓滿。修此法者。十地菩薩亦不能障。密跡此一字王。于諸咒中而最為上。若成就者菩薩萬行悉皆圓滿。所有十重一切罪垢。地獄之報悉皆銷滅。獲諸神通。一剎那中即遍游往十方國土。及阿迦尼吒天。行菩薩行得一切佛一切菩薩獨覺聲聞諸天歡喜贊嘆。若欲游往無邊世界導化眾生。隨彼言音說諸妙法。亦皆圓滿。乃至游往無量無數種種世界。隨所世界現種種身。皆得色相言詞巧妙。于是如來復說偈言

　成就輪王秘密者　　相好超特那羅天
　諸明仙中大威德　　各手執劍若青蓮
　相斗紛騰如云轉　　勇弈威光蔽日月
　若有受持頂輪法　　如是難調皆調伏　

爾時世尊又告金剛密跡主。我復為當來一切咒者。略說三種悉地成就處。所謂上中下。如是三地各復有三。或有凈不凈處。智者善知。上謂天上三勝處。中謂大河岸海岸山中。下謂大泉池有蓮華處。多花果林處尸陀林處。如是處一切法皆同。言不凈處。一惡國王處。二賊難多處。三惡同伴饑饉等處。皆不同住。修治作法復有三時不可作法。謂極熱時。瀑雨時。極寒時。又有三時修治。善分別知。從五更時至日辰時。從午至日未時。從酉至亥時。如是時中大作念誦法皆得圓滿。密跡復有三密法善分別知。若不解知所念誦法則不成驗。于三吽摩法中。阿毗遮嚕迦法不應作。何以故譬如毒藥瓶不應盛乳。若盛乳者乳皆隨毒。是故善知余應作之。以骨露草蘇郁頭摩羅木。或楓香木或柏木郁金香等。日日三時火供養作補瑟胝迦。成種種諸法。又以烏麻蜜蘇白芥子波羅奢木等火供養。亦得成就三種法故。爾時世尊復誥金剛密跡言。是法王中又有成印。能成頂輪真言王佛眼真言等。無量威德無量種事。為利眾生重說真言法。一印之中生于無量。又別通用印等。皆能成就無量事故

　　頂王根本印

以左右二頭指二無名指二小指。右押左相叉入掌中作拳。其二大拇指并雙屈頭入掌中。其二中指直豎合頭相拄。是一法印作訖。于頂上破一切佛頂。從心心通諸佛頂成就法用。若諸一切惡天龍神。藥叉羅剎阿修羅迦樓羅緊那羅摩呼羅伽毗那夜迦。見輪是印悉皆怖走。一切輪王心印咒曰

那莫三漫多勃馱南唵(二合)吽卓(二合)嚕[合*牛]畔馱莎訶

是一印咒具大威德。若誦輪印得大安樂蠲眾苦。故國人安寧亦能成辦一切事故

　　頂王請喚印之二

準前根本印。唯以二中指頭。下上微微來去。是一法印啟召一切佛菩薩等及諸咒神。是一印咒已如上說。是亦通供養涂香散花燒香處用

　　請喚火天印之三

準前根本印。唯改屈二中指如半環勢。頭勿相著。是一法印請喚火王而供養之。若獻供畢發送火天時。則卻直伸伸中指頭。供養印咒已如上所說

　　頂王摧碎印之四

準前根本印。唯改屈右中指頭。拄左中指上第一節文。其左中指直豎伸之。結是印護身。以印印五處。結界右轉解界左轉。地界拄地上界上拄。是一法印亦名凈地印。力能成就一切諸事。結界護身凈治地用灌頂時用。是一印咒已如上說

　　頂王咄嚕絮迦印之五

準前根本印。唯改屈左中指頭。拄右中指上第一節文。其右中指直豎伸之。是一法印亦名頂王心印。力亦能調伏障礙毗那夜迦諸惡鬼神。常輪是印摧諸障用。灌頂時用沐浴時用皆無障惱。是一印法亦如上咒

　　難勝奮怒王印之六

準前根本印。唯改屈二中指頭。右押左。各緊押左右指背岐間。是一印咒亦如上說。密跡此名略說一印生差別印隨眾法用。若廣說如是流布咒者。教行則有無量不假廣說。何以故我于余部已廣分別。說五頂輪王成就咒共成佛眼咒法。以是法門故得解脫。若以楓香木齊截然火。持以烏麻和酥乳等。日日以三時燒之供養。則得咒神歡喜護守與三悉地。悉地者是一切佛佛子說。謂利眾生隨精進力世間安樂。是知咒者謂斷諸疑網勤發修趣。是故密跡汝當諦聽。若欲一切成就咒法。應起正見慈悲一切。偏功印塔則速成就。證地不難。現世資糧福善圓滿。當所生處常受福樂。密跡此咒王是所過去無量無數一切如來。皆得是頂王法門心地。我亦證成是頂王法心。爾時世尊重以佛眼。觀察無量無邊一切佛剎。誥金剛密跡主言。我于余諸三部所說。律法及成就法印咒等。任皆取用。以彼咒力能除障惱。一切臭穢殘宿食皆不應食。若食者不證悉地驗。如是等法略說少爾。若我住劫廣演說不可盡。若人得此頂輪法門受持供養。從此生際乃至菩提。更不退轉。應知是人早已故往積集資糧菩提善根。由此因緣。今令得頂輪王法具足圓滿。是時如來說是經時。金剛密跡主諸大菩薩。苾芻苾芻尼。諸天龍藥叉羅剎乾闥婆。乃至一切世間有情等。聞佛說經皆大歡喜信奉而行

五佛頂三昧陀羅尼經卷第四

按開元錄云。一字佛頂輪王經五卷。亦云五佛頂或六卷。則此四卷本與彼五卷頂輪王經。只是一經而分卷有異耳。又按目錄及音義丹本經。皆云五卷無四卷者。則此四卷經宜在削去。然尋其文相。非唯廣略不同。往往互有不可取舍處。今依鄉本雙存