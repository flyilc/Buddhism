　　No. 1372

增慧陀羅尼經

　　　　西天譯經三藏朝散大夫試鴻臚卿傳法大師臣施護奉　詔譯


如是我聞。一時大慧菩薩住須彌山頂。爾時諸天子等來詣菩薩。恭敬圍繞而為聽法。時有菩薩名童子相。合掌恭敬白大慧菩薩。唯愿慈悲為我等故。說增慧陀羅尼。所有一切少智鈍根愚昧眾生。令使得聞增彼智慧。時大慧菩薩即為宣說陀羅尼曰

恒儞也(二合)他唵(引)閉祖閉祖缽啰(二合)倪也(二合)嚩哩馱(二合)儞惹啰惹啰彌馱(引)嚩哩馱(二合)儞地哩地哩沒弟嚩哩馱(二合)彌娑嚩(二合引)賀(引)

爾時大慧菩薩。說此陀羅尼已。告童子相言。若諸眾生智慧鈍劣。根性暗昧多所忘失。發志誠心于此增慧陀羅尼。受持讀誦書寫供養。此人速得廣大智慧明記不忘。若人以此真言。誦七遍或二七遍。加持水三合于卯時飲。日日如是飲至七個月或八個月。自然日記千頌。如不恒飲水亦能日記五百頌。智慧漸增根性明利

爾時童子相菩薩。及諸天人信受奉行

增慧陀羅尼經