　　No. 949

奇特最勝金輪佛頂念誦儀軌法要

夫欲修習一字頂輪王法者。先須入大曼荼羅海會。從師親受灌頂。既蒙印可方得咨。學微妙軌則真言教門。建立道場。一依本部儀式。畫本尊像。如法安置。若欲疾成悉地。先須沐浴。著新凈衣。若出家者。精持律儀。不得缺犯。若在家者。應受近住八支凈戒。復當殷重發廣大心。于阿阇梨所敬仰如佛。愍諸有情起大悲愿。不惜身命常生濟度。悉令離苦獲大利樂。入道場已。五輪投地。虔誠普禮一切如來。復對本尊。恒沙圣眾以凈三業悔除罪障。勸請諸佛轉妙法輪。隨喜三乘所修福智。以斯妙善回向菩提。法界眾生同階佛果

次以涂香涂手。合掌如蓮。觀察本源。自性清凈。為諸客塵之所覆蔽。作此觀已。運心廣布。我與眾生亦同清凈。為令清凈故。誦此殊勝。浴澡真言

唵(一)薩嚩(二合)婆(去)嚩秫(詩律反)度唅

由三誦明故。身口意三業乃至遍法界一切悉清凈

次結一切諸佛部心三昧耶印

止觀十度內叉拳。禪智二度并申合。遍觀諸佛滿虛空。三誦真言頂上散。諸佛部心真言曰

唵(一)爾曩爾迦(半字呼)娑嚩(二合)賀(引)

由結前印誦真言故。十方諸佛一切如來。承本誓愿。皆悉運集。遍滿虛空。舒光照燭。加持行人。離諸障惱。三業清凈。速證菩提

次結一切諸菩薩蓮華部心三昧耶印

　準前結佛部心印　　屈左智度入掌中
　禪度直豎或三招　　運心憶念觀自在
　一切微塵菩薩眾　　持蓮眷屬滿空中
　至心三遍誦真言　　方以印于頂右散　

蓮華部心真言曰

唵阿(去)嚕力迦(半字呼)娑嚩(二合引)賀

由結前印誦真言故。觀自在菩薩承本誓愿。將諸蓮華眾無量菩薩。遍滿虛空。皆悉運集。放大光明。加持行者。令得清凈。所求滿足。離諸障難。疾證菩提

次結一切金剛部心三昧耶印

準前復結佛部心印

　屈右禪度入掌中　　智度直豎或三招
　塵沙眷屬共圍繞　　威光赫奕遍虛空
　至誠三遍誦真言　　方以印于頂左散　

金剛部心真言曰

唵嚩日羅(二合)地力(二合)迦(半字呼)娑縛(二合)賀(引)

由結前印誦真言故。十方一切金剛手等承本愿因。如云而集。現大威德。加持行人。除障摧魔。自在無礙。疾成悉地。速至菩提

次結金剛甲胄護身印

　止觀羽作金剛拳　　禪智橫屈于掌內
　進力如鉤慣甲勢　　加持心額二肩喉
　至心三遍誦真言　　印身五處頂上散　

甲胄護身真言曰

唵[口*部]入嚩攞(二合)[合*牛]

由結甲印誦真言故。加持五處。成大護身。即同金剛堅固之體。金剛藏王承本愿力。領諸眷屬。數如塵沙無量金剛圍繞侍從。光明熾盛。現忿怒形。加持行人。威德自在。辟除作障。摧壞諸魔。小則能護一身。大則護持國界。一切災厄。水火刀兵。毒藥蠱虎狼猛獸。皆悉遠離不敢視之。毗那藥迦自然怖走。永無惱害。疾證菩提

次結辨事印

　止觀二羽內叉拳　　禪智雙屈入掌中
　然申忍愿頭相跓　　頂上三旋成結護
　左轉三匝是辟除　　隨心所到作方隅
　破法能成一切事　

辨事佛頂真言曰

曩莫三(去)漫多母馱南(引)唵拏嚕唵(二合)滿馱娑嚩(二合)賀

由結前印及誦真言。悉能辟除及結護界。是名諸佛警悟圣心。能破他法。壞滅魔羅。天龍八部。羅剎藥叉。毗那夜迦。忙怖奔走。由結此印。世出世間一切事業速能成辦。自在無礙。悉地現前

次結奉獻閼伽印

二羽仰掌舍器形

　進力屈于忍愿傍　　禪智曲補于進力
　捧器三旋當額上　　想浴圣眾凈如蓮　

閼伽浴圣真言曰

曩么三(去)滿多母馱南(引)誐誐曩糝魔沙么娑嚩(二合引)賀

由結此印誦真言奉獻閼伽浴圣故。表修行人無始垢業蕩除清凈。如妙蓮華。當來果獲得無染智

次結虛空普供印

　二羽合掌交初分　　右押左縛如金剛
　想成真實微妙供　　無量云海奉圣眾
　供養一切諸如來　　后說四句妙伽他
　五誦真言頂上散　

虛空大明真言曰

曩莫三滿多沒馱南(引)薩嚩(二合)他(引)欠盟娜孽帝薩頗(二合)啰呬[牟*含]誐誐曩劍娑嚩(二合引)賀

由結此印誦真言故。以不思議力。從印流出一切供養。無量天眾各持天寶器。盛諸妙供養。塞滿虛空所謂涂香燒燈。飲食衣服。幢蓋瓔珞。奉獻如來誦一遍故。流出涂香。當來獲得戒品涂香。誦二遍故。流出焚香。當來獲得定芬馥。誦三遍故。流出花鬘。當來獲得離染妙蓮。誦四遍故。流出寶食。當來獲得法喜禪悅。誦五遍故。流出寶燈。當來獲得如來五眼。當得如上諸功德波羅蜜門皆具足。復以心遍法界。以誠實言誦妙伽他。而說偈言

　以我功德力　　如來加持力
　及以法界力　　普供養而住　

次以梵贊歌詠。本尊相好金身殊勝功德

么禰史膩薩嚩若誐(一)地帶史膩拽舍枲嚩(二合)[寧*頁](二)步嘌步晚禰迦滿馱(三)三么娑多(二合)尾儞也(二合)地跛(四)訖羅(二合)么哩[寧*頁]曩謨窣睹(二合)帝怛啰(二合)哆哩左訖羅(二合)嚩(轉舌)底[寧*頁](六)

由贊佛三身。六根諸功德。八萬四千種。殊勝不思議。承斯歌詠因。當來獲妙果。福聚海無量。等同奇特尊

次結佛眼大明印

　止觀虛合未開敷　　禪智雙屈在掌中
　進力各押忍愿背　　如眼開明照一切
　安眉心額二肩喉　　起大悲愍怖畏除　

隨誦真言頂上散

佛眼大明母真言曰

曩莫薩嚩怛他(去引)檗帝毗庾(引一)啰褐(二合二)毗藥(二合)三藐三沒弟毗藥(二合三)唵(四)嚕嚕窣普嚕(二合)入嚩攞底(丁以反)瑟姹(二合六)悉馱路(引)左[寧*頁]薩嚩(二合)[口*賴]他(二合去聲呼)娑(去)馱[寧*頁](八)娑嚩(二合引)賀

此名一切佛眼大明。能息可畏難調伏者。為欲成就世間出世間一切佛頂大輪王法一切事位滅諸諍論。亦是一切諸佛種族母。復是一切諸大菩薩生養母。為說頂輪真言威德奇特。諸大菩薩皆失本心。諸天龍神威力滅沒。凡誦一字佛頂明。先須誦佛眼明。念誦畢已。亦誦七遍。眾圣歡喜安樂有情

次結一字根本印

　止觀密縛內叉拳　　由戚忍愿如劍形
　禪智進力甲柱跓　　是名金剛佛頂印
　想身威德同本尊　　流光晃曜遍十方　

印身五處頂上散

金輪頂王真言曰

曩謨三漫多(一)母馱南(二)唵[合*牛][口*部][口*臨](二合彈舌重呼)[合*牛]

　此是摩訶印　　所謂如來頂
　由斯結誦故　　即同于世尊
　演說頂輪明　　三千六反動
　山河皆勇沸　　大火遍魔宮
　惶怖盡歸依　　地獄眾苦息
　菩薩龍天眾　　畏仰如佛身　

次結大慈普護印

十度相叉作月形　禪智檀惠相著　印心額喉頂上散

慈護真言曰

唵沒馱昧怛哩(二合)嚩曰啰(二合)洛乞灑(二合)憾

　結印誦明除怖畏　　起大悲心遍一切
　所有怨敵惡相淩　　愿彼皆當大安樂
　由此三誦悲護故　　毒害之心自覺悟
　深生悔過向菩提　　歡喜敬仰前人所
　初后若常誦此明　　惶怖眾生得安慰
　護大利益殊勝事　　速滿諸愿證悉地　

次結凈珠印

　盤珠于掌內　　如蓮未開形
　捧合于心上　　三七遍加持
　頂戴殷重心　　如法而供養　

凈珠真言曰

唵阿[口*納][口*部](二合引)帝[口*尾]惹曳(而異反)悉地(引)悉馱[口*賴](二合)剃娑嚩(二合引)賀

次結持數印

　二羽半金剛　　禪智捻戒方
　進力忍愿后(屈不相著)　　七遍持數明　

然后而念誦

持珠真言曰

曩莫婆誐嚩帝蘇悉地娑馱也娑馱也娑馱啰剃娑嚩(二合引)賀

　先當凈三業　　加法而念誦
　一心莫散亂　　注想于本尊
　字句分明呼　　不緩亦不急
　勿生懈怠意　　聲咳及頻申
　雜染縱惛沈　　如是諸過咎
　少分生忘緣　　皆不得成就
　念誦課數畢　　持珠安舊處
　方入三昧耶　　當住本尊觀
　食頃從定出　　卻結根本印
　次結佛眼明　　歌詠音贊嘆
　普供閼伽已　　辟除左解散
　三部重護身　　最后慈護印
　禮悔依前儀　　讀誦大乘典
　隨意任經行　　常時莫間斷　

頂輪王要略一卷

　　奇特最勝金輪佛頂念誦儀軌法要

若不能誦向前大佛眼真言誦此心真言亦得佛眼小咒也


　　　　　　　　　【◇】
曩　莫　三　滿　多　沒　馱(引)　喃(引)　唵　沒　馱(引)　路　左　[寧*頁](引)　娑嚩(二合引)
◇
賀教舜◇二交了

　　水壇法

取新凈牛糞。不食糟豆特。犢子糞最第一。不得直用其生牛糞。取新瓦罐以汲凈水。不用殘水。寫凈[分/幾]中。以糞和水。攪去其滓。著檀香末。取一柳枝。以右手執。左手執金剛杵及其數珠。東坐誦佛頂心咒。柳枝攪水。咒一百八遍。持咒水器。入道場中。從東北角捕其香水。以右手摩地。隨日轉摩。隨摩隨干。勿令停水。道場內地一編摩訖。乃至道場水四邊摩。各一步地四角豎標結繩為界。此則名為佛頂三昧陀羅尼結界之地。如一編摩。第二第三亦如是摩。摩地不得用殘香水。日日別取新凈牛糞。準前作用。作此水者。則名佛頂三昧陀羅尼八功德水壇地干竟　　　　　　　　　　　　　二校了