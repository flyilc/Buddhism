　　No. 1347 [No. 1346]

息除中夭陀羅尼經

　　　　西天北印度烏填曩國帝釋宮寺三藏傳法大師賜紫沙門臣施護奉　詔譯


如是我聞。一時佛在殑伽河邊。與大眾俱及于護世四大天王多聞天王最為上首

爾時世尊告四王言。有大怖畏深可厭患。汝等應知若男若女童男童女若人若天。我觀中夭生大怖畏。恒時擾惱各不相救。乃至老死甚大怖畏。而無窮盡。吾今為汝說救護法。即時會中四大天王。而白佛言世尊。我等今日于世尊前。聞此說已踴躍歡喜。以身命財奉于如來。愿佛哀愍為我演說

爾時世尊一彈指間。面東而住說如是言南無十方。一切如來無上正等正覺。廣大慈悲憐愍有情。彼皆證得阿耨多羅三藐三菩提。惟愿慈悲同共觀察。著我有情與力加護。息除中夭敷演解說。如是東西南北乃至上下。一切如來唱如是言。南無一切如來無上正等正覺。不舍慈悲而為眾生。證得阿耨多羅三藐三菩提。惟愿慈悲同共觀察著我有情敷演解說

爾時諸佛同共證明。我今宣說救護怖畏息除難法。如是乃至第二法輪演說之時。此會眾中皆獲壽命色相具足。悉得離于生死怖畏而無中夭。乃至老病亦復如是

爾時十方一切諸佛。照見一一世界如來形像。如胡麻量遍滿一切。又彼十方一一如來。同共發聲乃說咒曰

怛儞也(二合)他(去引一)左禮左攞(引)左禮(二)尾[寧*頁]跓(杰固反)娑嚩(二合)悉底(二合)計(三)作訖[口*闌](二合引)啰(引)爾曩(四)缽啰(二合)舍滿睹(五)薩嚩枲誐(引入六)阿曩矩曩注(準上切七)左[口*(隸-木+士)]左[口*(隸-木+士)](八)計么[寧*頁]設焰(二合九)儞么儞設也(二合十)儞呬么詩悉(十一)嬌(居夭反引)啰尾曳(二合十二)呬矩啰[口*(隸-木+士)](十三)矩么底(十四)尾灑么(引)抳么抳(十五)尸數醯嚩(十六)阿左禮尾左禮(十七)么(引)尾覽嚩(十八)母護母(轉舌)護(十九)娑嚩(二合引)賀(二十)

爾時十方一切如來。說此秘密神咒已作如是言。一切如來無上正等正覺皆同此說

爾時北方多聞天王而白佛言世尊。我今聞彼十方如來威神之力加持擁護。而無中夭息除怖畏。面于佛前而說咒曰

怛儞也(二合一)他(去引)濕吠(二合去)帝(二)濕吠(二合去)帝(三)里里里里(四)

爾時東方持國天王。即于佛前乃說咒曰

拶哩拶哩娑嚩(二合引)賀(引)

爾時南方增長天王。在于佛前即說咒曰

嚩(去引)梨嚩嚩嚩嚩

爾時西方廣目天王。侍立佛前亦說咒曰

么(去引)鄧擬儞蘇么(引)蘇母蘇母

爾時世尊告四天王言。今此神咒是一切佛證明觀察。若有族姓男女等輩。晝夜受持志誠憶念。必獲長命而無中夭。命終之后不墮惡趣。若復有人利益有情。發誠諦心受持讀誦。臨命終時無諸怖畏。亦無變怪及諸惡相。于現在世又無白癩顛狂諸病。及離水火刀兵疾疫蟲藥等毒。乃至雷雹一切諸難皆悉遠離。若是經典所在之處。十方諸佛及眾菩薩悉皆來集。擁護是經令無障難。若復有人于此經典。書寫莊嚴護凈轉讀。如造佛像種種嚴飾。所獲功德而無有異。若復有人供養諸佛精心離慢。獲吉祥福息除災難。若有受持書寫此經恒離懈怠。所獲功德亦復如是。一切圣賢常恒擁護離諸災患。爾時世尊說是經已。四大天王龍神八部阿蘇啰等。及諸人天一切大眾。聞法歡喜信受奉行

息除中夭陀羅尼經