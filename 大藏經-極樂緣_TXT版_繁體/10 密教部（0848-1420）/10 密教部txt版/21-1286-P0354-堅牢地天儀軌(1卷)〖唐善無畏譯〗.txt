　　No. 1286

堅牢地天儀軌

　　　　中天竺國大那蘭陀寺善無畏奉　詔譯(亦名輸娑迦羅三藏)


爾時堅牢地天及大功德天。俱共從座而起白佛言世尊。若有比丘比丘尼優婆塞優婆夷童男童女等常攝五根系念至心。我地天及功德天。禮拜恭敬供養及念誦我真言者。我恒常出地味資潤彼人。令其身中增益壽命。是地精氣充溢。行者身中得色力。得念得喜得精進。得大智慧得辯財。得三明六通。人天愛敬得無比無盡大福德。譬如輪王圣主福德。得在在處處行者所住之處。譬如忉利天園觀。此生彼生及千生萬生無極。得巨多廣大福。得日日千萬眷屬掬養。亦無量無數有情艱難之類。活備資生庫倉充溢七珍無限。象寶馬寶及輪寶隨心女寶。即不呼自來限死生。如是法行比丘。或以種種金銀寶珠種種資生種種谷米具足供給。如是系念從初夜至中后夜。坐臥行立念法心無彼外緣。行者為營寺舍或造一屋或一樹林或復衣食坐臥床鋪。于病患湯藥種種資生常供給之。彼得如是無乏少。已身得安穩無有憂愁。心常歡喜得好福田成就法器。如是施已。當來之世得大果報。深心樂法不生惡道不造惡法。我如是護彼人即得修慈悲心。如是種種勝妙善根增長不減。佛言善哉善哉。此是汝等精進之心。于大乘中速能增長福之力

爾時地神堅牢及功德天。相與白佛言。為欲利益安樂故說心真言。爾時佛告地神功德言。汝等善哉為利益一切眾生欲說神咒。隨汝恣意說。即說咒曰

曩莫三曼多母馱南(一)唵(二)缽羅(二合)婆(三)啰怛儞(四)設哩三曼多(五)阿馱阿馱(六)阿豆阿豆(七)比里底毗比里底毗曳(八)莎訶

若有人誦持此咒滿足十萬遍。為最初法誦咒供養地天者。富貴無極七珍無限。速成一切悉地

又次說根本身印

合掌以二頭指及二小指叉在掌中。二中二無名直立頭相拄。以二大指并立。押二頭指側大指來去。成辦諸事業

復次說諸成就護摩之法。以稻谷華護摩。得五谷豐登成就

又法以阇底華護摩。蠶養千斤成就

又法以粳米護摩。得無盡福德及殖生生福田

又法一神居住之處。眾人來集其所護摩。得巨多富

又法以大麥小麥護摩。富貴

又法以兢婁草護摩。得無數六畜財

又法大藥叉住古墓前。以阇底華護摩。得大富

又法以含華護摩。得人愛

又法福神所住欲呼得者。以青馬尾各絕截一寸二十一支。每時護摩念。福神必來付我身

又法青馬屎。以前地天明加持二十一遍。即壇上及倍人乞大窖額上涂。即得如意富

又法以青馬額發毛。福神祭二十一支。福神必悅授福

又法有福人家窖額上土取。臘月八日持來我所安置。必得富。取土時用前天咒二十一遍。須達多優婆塞。壇畢理優婆塞福寶光明優婆夷。行此法

又法土氣強盛為。四眾致刑罰。又以前明加持得除差

又法長者家碓下土取護摩。必得富

又法長者墓口里土取護摩。又得富

可畫堅牢地神像法

男天肉色。左手持缽盛華。右手掌向外。女天白肉色。右手抱當心。左亦抱當股

地天儀軌一卷