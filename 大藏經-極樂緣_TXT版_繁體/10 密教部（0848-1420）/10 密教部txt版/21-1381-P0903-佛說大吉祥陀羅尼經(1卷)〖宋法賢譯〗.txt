　　No. 1381

佛說大吉祥陀羅尼經

　　　　西天譯經三藏朝散大夫試光祿卿明教大師臣法賢奉　詔譯


如是我聞。一時佛在蘇珂嚩帝佛剎。與諸大菩薩并部多眾俱。爾時觀自在菩薩摩訶薩。來詣佛所到已頭面禮足于一面坐。復有菩薩摩訶薩名大吉祥。亦詣佛所到已繞佛三匝。頭面禮足卻坐一面

爾時世尊見大吉祥菩薩已。告觀自在菩薩言。此大吉祥菩薩有陀羅尼。若閻浮提濁惡世中。有比丘比丘尼優婆塞優婆夷等。見聞隨喜讀誦受持。信解此法思惟記念。是貧苦者獲大富貴。乃至部多普令愛敬。如是功德不可具說。時觀自在菩薩聞佛語已。歡喜踴躍即從座起。合掌白佛言。世尊我今樂聞。唯愿世尊為我宣說

爾時世尊即說大吉祥陀羅尼曰

怛[寧*也](切身下同)他(引一)洛叱彌(二合二)室哩(二合)缽捺彌(二合)嚩呬抳(引三)馱曩(引)提缽底(引四)藕哩(引五)摩賀(引)野舍(引六)缽捺摩(二合)儞怛哩(二合七)摩賀(引)儞喻(二合)底(八)案曩那(引)曳(九)啰怛曩(二合)缽啰(二合)婆摩賀(引)室哩(二合十)婆野替(引)那(十一)屹哩(二合)儞屹哩(二合)儞(十二)薩哩嚩(二合)遏迦哩也(二合)爍彌(引十三)提儞提儞(十四)悉悉悉悉(十五)儞底儞底(十六)呬儞呬儞(十七)阿洛叉彌(二合十八)彌曩舍野(十九)薩嚩洛叉彌(二合)彌娑[亭*夜](切身引)那野莎(引)賀(二十)曩莫薩哩嚩(二合)沒馱(二十一)冒提薩怛吠(二合引)毗野(二合)莎(引)賀(引二十二)

爾時世尊說是經已。觀自在菩薩大吉祥菩薩。并諸菩薩及部多眾。聞佛所說皆大歡喜信受奉行

佛說大吉祥陀羅尼經