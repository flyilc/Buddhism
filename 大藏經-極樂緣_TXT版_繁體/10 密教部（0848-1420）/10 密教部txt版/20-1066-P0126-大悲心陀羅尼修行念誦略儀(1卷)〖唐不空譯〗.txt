　　No. 1066

大悲心陀羅尼修行念誦略儀

　　　　唐北天竺三藏沙門大廣智不空奉　詔譯


依灌頂道場經。說修陀羅尼法門。求速出離生死大海。疾證無上菩提者。應須先入諸佛如來海會灌頂道場。受灌頂已發歡喜心。從師親受念誦法則。后于凈室山林流水。最為上勝。建立道場安置本尊。修真言者面向東方。應以瞿摩夷涂拭其地。以白檀香摩為香泥。以用涂壇。或方或圓隨意大小。而于壇上散華燒香供養。取二凈器盛滿香水。安置壇中以用供養。行者澡浴或不澡浴悉無障礙。但當運心思惟觀察。一切眾生本性清凈。為諸客塵之所覆蔽。不見清凈真如法性。為令清凈故。應當至心念此真言三遍七遍。真言曰

唵(引)娑嚩(二合)婆嚩戍馱薩嚩馱么娑嚩(二合)婆嚩戍度憾

由此真言加持故。身口意業悉得清凈。然后五輪著地。歸命禮十方一切諸佛諸大菩薩方廣大乘。右膝著地懺悔隨喜勸請發愿

　歸命十方等正覺　　最勝妙法菩薩眾
　以身口意清凈業　　殷勤合掌恭敬禮
　無始輪回諸有中　　身口意業所生罪
　如佛菩薩所懺悔　　我今陳懺亦如是
　諸佛菩薩行愿中　　金剛三業所生福
　緣覺聲聞及有情　　所集善根盡隨喜
　一切世燈坐道場　　覺眼開敷照三有
　我今胡跪先勸請　　轉于無上妙法輪
　所有如來三界主　　臨槃無余涅槃者
　我皆勸請令久住　　不舍悲愿救世間
　懺悔勸請隨喜福　　愿我不失菩提心
　諸佛菩薩妙眾中　　常為善友不厭舍
　離于八難生無難　　宿命住智相嚴身
　遠離愚癡具悲智　　悉能滿足波羅蜜
　富樂豐饒生勝族　　眷屬廣多常熾盛
　四無礙辯十自在　　六通諸禪悉圓滿
　如金剛幢及普賢　　愿贊回向亦如是　

次禮本尊及諸圣眾真言曰

唵(引)缽那摩(二合)吠(微閉切)

由此真言作禮故。本尊圣眾受為主宰。次對本尊前結跏趺坐或半跏趺坐。起大悲心我修此法。為一切眾生速出生死大海。疾證無上正等菩提。先磨諸香以用涂手。然后結于佛部三昧耶印

以二手虛心合掌。開二頭指屈輔二中指上節。二大指屈輔二頭指下節。其印即成。置印當心。想于如來三十二相八十種好。了了分明如對目前。至心誦真言七遍。真言曰

唵怛他誐姤那婆(二合)嚩野沙嚩(二合)賀

由此印及誦真言故。即驚覺一切如來。悉當護念加持行者。以光明照觸我身。所有罪障皆得消滅。壽命延遠福德增長。佛部圣眾擁護歡喜。生生世世離諸惡趣。蓮華化生。速證無上正等菩提

次結蓮華部三昧耶印

以二手虛心合掌。散開二頭指二中指二無名指。屈如蓮華形。安印當心。想觀自在相好具足。誦真言七遍于頂右散印。真言曰

唵(引)缽那么(二合)捺婆(二合)嚩野娑嚩(二合)賀(引)

由此印及誦真言故。即覺悟觀自在等持蓮華者。一切菩薩蓮華部圣眾。悉皆歡喜加持護念。一切菩薩光明照觸其身。所有業障皆得除滅。一切菩薩常為善友

次結金剛部三昧耶印

以左手翻掌向外。以右手掌背安左手背。用左右大指小指。手相鉤如金剛杵形。置印當心。想金剛手菩薩。誦真言七遍頂左散之。真言曰

唵(引)嚩日嚕(二合)那婆(二合)嚩野娑嚩(二合)賀(引)

由此印及誦真言故。警覺金剛部圣眾。一切持金剛者加持擁護。所有罪障悉皆除滅。一切痛苦不著于身。當得金剛堅固之體

次結護身三昧耶印

以手內相叉右押左。豎二中指頭相拄。屈二頭指如鉤形。于中指背勿令相著。并二大指押二無名指。即成。印身五處。所謂額次左右肩次心喉。于頂上散印。各誦真言一遍。真言曰

唵嚩日啰(二合)儗[寧*頁](二合)缽啰(二合)儞缽多(二合)野娑嚩(二合)賀

由結此印及誦真言加持故。即成被金剛甲胄。所有毗那夜迦及諸魔作障礙者退散馳走。悉見行者光明被身威德自在。若居山林及在險難皆悉無畏。水火等災一切厄難。虎狼師子刀杖枷鎖。如是等事悉皆消滅見者歡喜。命終已后不墮惡趣。當生諸佛凈妙國土

次結金剛輪大菩薩大威德契已。入曼拏羅者受得三世無障礙三種律儀。由入曼拏羅身心備十微塵剎世界微塵數三摩耶無作禁戒。或因屈身俯仰發言吐氣起心動念。廢忘菩提之心退失善根。以此印契密言殊勝方便誦持作意。能除違犯愆咎。三摩耶如故倍加光顯。能凈身口意故。則成入一切曼拏羅。獲得灌頂三摩耶。應結印誦真言七遍。二羽內相叉。豎二定。以二念糾二定。二慧并申直。安契當于心。誠心誦七遍。真言曰

曩莫悉底哩野(四合)地尾(二合)迦喃(一)薩嚩怛他誐哆喃(二)闇(三)尾啰[口*爾]尾啰[口*爾](四)摩訶作羯啰(二合)嚩日哩(二合五)娑哆娑哆(六)娑啰帝娑啰帝(七)怛啰(二合)以怛啰(二合)以(八)尾馱摩[寧*頁](九)三畔惹[寧*頁](十)怛啰(二合)摩底悉馱(十一)儗哩(二合)怛囕(二合十二)娑嚩(二合)賀(引十三)

誦此真言時作是觀念。盡虛空界遍法界生死六趣有情。速得入普集會大曼拏羅。等同圣者

次結定印入四無量心觀。初入慈無量心定。以殷凈心遍緣。六道四生一切有情。皆具如來藏備三種身口意金剛。以我修三密功德力故。愿一切有情。等同普賢菩薩。如是觀已。即誦大悲三摩地真言曰

唵(引)摩賀昧怛啰(二合)野　娑　頗　啰

次入悲無量心三摩地智。以悲愍心遍緣。六道四生一切有情。沉溺生死苦海。不悟自心。妄生分別起種種煩惱業。是故不達真如平等如虛空。起恒河沙功德。以我修三密加持力故。愿一切有情。等同虛空藏菩薩。如是觀已。即誦大悲三摩地真言曰

唵摩賀迦嚕拏野娑頗(二合)啰

次入喜無量心三摩地智。以清凈心遍緣。六道四生一切有情。本來清凈由如蓮華。不染客塵自性清凈。以我修三密功德力故。愿一切有情。等同觀自在菩薩。如是觀已。即誦大喜三摩地真言曰

唵(引)秫馱缽啰(二合引)謨那　娑頗(二合引)啰

次入舍無量心三摩地智。以平等心遍緣。六道四生一切有情。皆離我所離蘊界。及離能取所取于法平等。心本不生性相空故。以我修三密功德力故。愿一切有情。等同虛空藏菩薩。如是觀已。即誦大舍三摩地真言曰

唵么護閉羯灑(二合引)娑頗(二合引)啰

修真言者。由習四無量心定誦真言故。所有人天種種魔難業障悉皆滅除。頓集無量福智。身心調柔堪任自在

次結輪壇印

二手各作金剛拳。進力檀慧互鉤結。印于口誦真言。即成入一切曼拏羅。次安于頂。于所建立道場處。皆成大曼拏羅。如本尊親自建立輪壇。真言曰

唵嚩日啰(二合引)作訖啰(二合引)吽[口*弱]吽鑁斛

由結此印誦真言加持故。修行者設有越法。誤失三業破三摩耶。戒能除諸過皆得圓滿

次結請本尊印

二手內相叉作拳。左大指入掌。以右大指向身招之。真言曰

唵阿嚕禮迦伊(二合引)呬伊(二合引)呬娑嚩(二合引)賀

由此真言印加持故。本尊菩薩不越本誓。將諸圣眾來赴道場。加持修行者速滿本愿

次結馬首明王印辟除結界

二手合掌。屈二頭指無名指。于掌內甲相背。豎開二大指即成。以印左轉三匝。心想辟除諸作障者。魔鬼神毗那夜迦退散馳走。以印右旋三匝及揮上下。即成堅固大界。真言曰

唵(引)阿蜜栗(二合引)睹捺婆(二合引)嚩吽泮吒娑嚩(二合)賀

次獻閼伽香水印

二手棒閼伽器。滿盛香水泛以時花。當額奉獻。真言曰

么娑么(入聲)娑嚩(二合)賀(引)

由獻閼伽香水供養。令修行者三業清凈。洗除一切煩惱罪垢。從勝解行地至十地及如來地。當證如是地波羅蜜時。得一切如來與甘露法水灌首

次結獻座印

二手蓮華合掌。舒開二無名指。頭屈如開敷蓮華形。真言曰

唵(引)迦摩攞娑嚩(二合引)賀

由此真言印加持故。本尊圣眾真實受持蓮華寶座而坐

次結普供養印

二手合掌微交。右押左置印心上。誦真言五遍。從印流出種種供養云海。涂香華鬘燒香飲食。燈明賢瓶天妙技樂。普遍供養諸佛菩薩本尊圣眾。真言曰

曩(上聲)莫(入聲)薩嚩怛他(引)孽帝毗喻(二合引一)尾濕嚩(二合引)母契毗藥(二合二)薩嚩他(三)欠(四)嗢娜誐(二合)帝娑頗(二合)啰呬[牟*含](五)誐誐曩劍(六)娑嚩(二合引)賀

由此真言印加持故。諸佛菩薩本尊圣眾。皆獲真實廣大供養。法爾成故。次誦贊嘆

迦么攞目佉(一)迦么攞路佐曩(二)迦么攞薩曩(三)迦么攞賀娑哆(四)迦么攞婆母[寧*頁](五)迦么攞迦么攞三婆嚩(六)娑迦攞么攞乞叉(二合)攞(七)曩曩謨娑睹(二合)帝(八)

　次結本尊心密印　　順教相應為念誦
　諦觀本尊身相好　　普放無量大光明
　所有受苦眾生類　　蒙光照觸皆安樂
　誦本真言七遍已　　頂上散印如垂帶　

心印兩手合掌虛掌內。合腕二頭指來去

圣千手千眼觀世音自在菩薩摩訶薩廣大圓滿無礙大悲心陀羅尼真言如文

次取數珠捧持頂戴加持七遍。真言曰

唵尾路左曩么攞娑嚩(二合)賀

次以千轉真言加持七遍。真言曰

唵嚩日啰(二合)麌呬野(二合)惹跛三么曳吽

加持已即發是愿。愿我及一切有情。所求世間出世間殊勝大愿速得成就。二手持珠當心。誦真言一遍。與末后字聲移移一珠。不緩不急不高不下。稱呼真言字令一一分明。或作金剛誦。舌端微動唇齒合。離諸散亂。一心專注本尊勿緣異相。或千或百常定其數。念誦終畢捧珠頂禮志誠發愿。安珠本處復結本尊心密印念誦。散印如前

　贊嘆供養倍殷勤　　再奉閼伽稱本愿
　復以馬首明王印　　三轉真言成解界
　如前請尊降入印　　大指外撥成奉送　

真言曰

唵阿嚕力迦誐[王*荖]誐[王*荖]娑嚩(二合引)賀

　行者奉送圣眾已　　復結定印起慈悲
　三部加持被甲胄　　禮畢辭退任經行
　如是依法修行者　　速集福智獲神通
　現世得入歡喜地　　后十六生成正覺　

大悲心陀羅尼修行念誦略儀