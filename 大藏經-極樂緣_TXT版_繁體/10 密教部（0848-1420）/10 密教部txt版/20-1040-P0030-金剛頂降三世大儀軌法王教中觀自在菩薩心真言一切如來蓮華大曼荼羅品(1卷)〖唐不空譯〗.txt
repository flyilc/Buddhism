　　No. 1040

金剛頂降三世大儀軌法王教中觀自在菩薩心真言一切如來蓮花大曼拏攞品一卷

　　　　開府儀同三司特進試鴻臚卿肅國公食邑三千戶賜紫贈司空謚大鑒正號大廣智大興善寺三藏沙門不空奉　詔譯


爾時觀自在菩薩摩訶薩。白佛言。世尊我欲于此降三世儀軌法王會中說自心真言。世尊若才稱說一切如來。三昧現前一切怖畏厄難災障。及諸病惱皆得消滅

爾時薄伽梵。告觀自在菩薩言。善哉善哉汝應善說。時觀自在菩薩摩訶薩。承佛圣旨即說自心真言曰

阿嚕禮迦(半)娑嚩(二合引)賀(引)

適說此心真言時。一切如來從本剎土。云集蘇迷盧頂毗盧遮那大會之中。圍繞觀自在菩薩摩訶薩復說自心真言大曼拏攞

　院位擘方設　　內四角四門
　善度最中央　　井形拼四道
　顯成于八位　　分為八葉花
　是色應用朱　　中臺觀自在
　于彼一一葉　　圖畫大覺形
　中院不為門　　內外八線道
　微妙建立已　　阿阇梨當入
　應對曼拏攞　　結大蓮花契
　端身定支節　　住于三摩地
　次結盎俱施　　奉請于圣者
　若一切有情　　入此曼拏攞
　雖處于凡位　　貪嗔罪垢滅
　猶如于蓮花　　不為水所著
　勝生亦如是　　不為欲所染　

阿阇梨即以大蓮花印。屈進力度如鉤。請觀自在菩薩。蓮花鉤真言曰

唵(引)摩訶(引)跛娜摩(二合)吽惹

即時觀自在菩薩便至道場現微妙色身。或放光明。阿阇梨次當如法引弟子入。是諸弟子應著白衣。復以白繒掩覆其服。又以凈帛纏系其頭。既引入已而說偈言

　猶如于蓮花　　不為水所著
　勝生亦如是　　不為諸欲染　

即應在手授與弟子蓮花。右手授與念珠。又說偈言

　諸佛大蓮花　　于諸曼拏攞
　最為其上首　　常須分別思
　身奉觀自在　

然后教印及三摩地門

　　心真言蓮花曼拏攞品

復次如前建立曼拏攞。行者應坐中臺之上。入一切如來開敷蓮花三摩地。誦一洛叉即得觀自在身

　　心真言三昧耶曼拏攞品

復以如前建立曼拏攞。應取一千蓮花。一花一誦安中臺以為奉獻。然后引弟子入告三昧耶言(謂諸欲清凈誓也)

　　羯磨曼拏攞品

復次如前建立曼拏攞。以四種供養。復次成就像法。于清凈絹?上。畫觀自在菩薩。坐蘇彌盧頂八佛圍繞。起白月一日于此像前。一切時無間斷入三摩地念誦。乃至畫像放光。于光明中流出觀自在菩薩及諸如來。入行者眉間灌頂之處。堅固而住。即時行者體同觀自在。剎那頃便見極樂世界。一切眾生皆見去時壽命無量

我今又說成就之法。誦一洛叉。一切蓋障皆得清凈。誦二洛叉。所有五無間等一切諸罪盡滅無余。誦三洛叉。一切福德來集。一切如來等備具。一切成智現前

復次若結大印(謂五相成就)誦洛叉數。經夜無限念誦。比至晨朝一切如來入行者心。即體同如來。若入于口即體同觀自在

復次成就事業。誦一遍護身。兩遍護他及城邑聚落。三遍即能成辦一切事業。若阿尾舍應燒檀香(加持八百遍爐中燒薰支分)若息諸鬼魅者。加呬唎(二合)字誦之。令一切有情順。加持金剛花與之(赤花代之)令惡心不動。以白土止息之(真言首加書朱書之名后即卷置一瓶之中以白土實之安于一坑之中后土填之想室彼兌即安須彌山于其上下亦得耳)令悉底利敬愛。加持蘇末那花。與之伏從。又欲令一切禽獸隨處不動轉白芥子令一切禽獸不能動。加持白芥子遙向擲之。欲有所示現。加持孔雀尾遙轉。欲夢中知一切事。三念誦其夜見之。又欲除惡夢者。以油麻護摩。又欲止息口舌取雞翅翎護摩。若處子婆誐蕊淫女月帛護摩。悉嚩始迦羅拏。若求一切事應廣供養觀自在。八日一日夜不食念誦滿一切愿。又于觀自在菩薩前。三時時別誦三遍。滿三月菩薩滿其所愿。又于佛像前三時時別誦三遍。滿三月佛滿其愿

　　印品

合掌以二水二風交地空各開豎。二火相合是根本印。芙蓉合掌是為大蓮花印。不易大蓮花開豎地空。是禳奪諸罪印。又外叉金剛縛。合二風如蓮花葉。二空豎相逼是三昧印。又分二手作蓮花拳。便以慧拳旋繞定拳。作開八葉勢是羯磨印(請如來)呬唎(二合)字觀于心月蓮。是法印。觀諸法如蓮花不著于水。諸法亦然不染欲等。是智印。蓮花阿阇梨。欲授弟子阿阇梨位。以蓮花授與弟子二掌中。又加持蓮花鬘一千八遍。系弟子頭上。加持

真言曰

唵(引)跛娜么(二合)么(引)攞(引)鼻詵左路(引)計濕嚩(二合)啰數索

由是得為蓮花部中阿阇梨。我今說蓮花部修行禁戒儀。則先供養觀自在菩薩。應服一掬遇牟怛啰若少分摩夷。即一切清凈。然觀自身作觀自在菩薩。日誦一千遍乃至七日。禁戒得成就。從此已后一切食一切處作。皆不為污染。我今說普通一切供養儀。則二手為金剛拳。各安于腰側。向左小低頭。是為恭敬禮。又二手從額分向后系鬘勢。歷度下垂帶。是為獻花鬘。又二手從于臍漸上至口寫。是為獻歌詠。又二手從口檀慧歷展相旋繞上頂虛合掌。是獻金剛舞。由是供養如來位尚不難得。況余悉地。何以故。一切樂不如此金剛薩埵故

金剛頂經降三世大儀軌法王教中觀自在菩薩心真言一切如來蓮花大曼拏攞品一卷