　　No. 1210

降三世忿怒明王念誦儀軌

　　　　特進試鴻臚鄉大興善寺三藏沙門大廣智不空奉　詔譯


爾時諸佛菩薩一切賢圣現世間。利益一切有情。時為非順正法相。損壞國土眾生魔等。阿閦普賢大弘誓甚深故示現忿怒形相。白佛言。我在真言。于世間甚所希有。諸如來被聽宣說真言。我等當守護諸佛教法饒益一切有情。爾時佛告言。善哉善哉忿怒王。汝聽說降伏真言。則時示現四面八臂極惡大忿怒形相。說真言句頌。真言曰

唵蘇(蘇吽反)婆儞蘇婆吽(短呼下同)蘗哩(二合)訶拏(二合)蘗哩(二合)訶拏(二合)吽蘗哩(二合)訶拏(二合)波耶吽阿那野斛(引)婆誐[口*梵]嚩日羅(二合)吽[口*半]吒

爾時普賢大士等。說此真言時。三千大千世界六種震動。所有天魔鬼界。于眾生生損害者。皆悉恐怖非得安樂。各走集白忿怒尊言。唯愿愍念令我無恐懼。爾時忿怒王。皆令得安穩。則尚右足下踏大自在魔王。左足下踏魔婦人。于國土有情。皆令得快樂。誦此真言一遍。則無量無邊魔界。各苦惱熱病故。于行者生障礙者無得便者。變成行者仆從乃到妨難。行者　宜須護三業內外。此亦可辟除結界印身五處。作契儀則。可見金剛頂瑜伽教中。更不翻譯。復不須作諸契法印。但威驗皆在此真言。亦無有別咒。若欲修此真言者面東。像前忿怒坐。想我身則為不異本尊威怒王。則凈三業。所謂吽字三遍。亦安法界。則二手堅固縛捧額上。左右三轉亦成辟除結界。次至心合掌。禮拜忿怒尊諸圣眾

若欲降伏一切惡人。作三角爐。壇向南。取惡木一遍一燒。滿三百二十四遍。惡人自降伏生歸依

又欲令惡人病疾者。作調伏壇誦根本真言。一千八十遍。燒赤黑二種芥子。一千八十粒一遍一燒。真言句中誦姓名。則洗長病而無死滅

若欲除病者。作息災壇向東。燒白米一千粒一咒一燒真言句中。安除病宇則息病。歸伏佛法。無有異心如此枝木

若欲頓滅惡人。爐中安惡人姓名形。以惡心誦咒一百八遍。以砂打惡人燒之。則死。若欲急蘇。對忿怒王。以慈悲心誦一百八遍。不過時蘇復無損壞

若欲勝軍陣者。取香花木一百八枚。誦真言燒之。即雖魔敵軍即時得勝。亦須五谷五香。若無者隨在。莫惱不得

若欲入山林不遭惡禽獸毒蟲者。二手掌內把隨節之石咒二七遍。打投行道前。雖禽獸毒蟲皆降伏。敢無有害損心

若欲被敬愛國王大臣者。作敬愛壇爐燒菊根一百八枚。一咒一燒一則敬愛自來

若欲濟助重病人者。對像前咒香水一百八遍。急撮入病者腹懷內。則醒起

若欲留癲[病-丙+狂]病者。取龍水則咒一百八遍。洗二眼口舌等。自然消滅無有他病

若欲縛男女令問顯一辭。取柘榴木一丈二尺加持一萬遍。然后別處。以枝一咒一打。打人二七處。即萬事隨問皆顯語。即想意計被解縛

若行者修此法時。七七日間。須斷五谷味鹽一心無余境滿真言十萬遍。爾時本尊現形。作大惡怖魔體。試謙行者心。是時慎勿生散發則法成就

爾時忿怒王說此真言時。一切天魔惡鬼等。皆大降伏。而信受歸依佛道。各作將護者行者

次解結界。禮佛出堂場。任意讀般若等之經

降三世忿怒明王念誦儀軌