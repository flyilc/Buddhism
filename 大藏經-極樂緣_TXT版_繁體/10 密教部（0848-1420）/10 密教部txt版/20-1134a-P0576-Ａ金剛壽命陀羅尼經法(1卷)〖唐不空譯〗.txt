　　No. 1134A [cf. Nos. 1133, 1134B]

金剛壽命陀羅尼經法

　　　　特進試鴻臚卿大辨正廣智三藏奉　詔譯


爾時毗盧遮那如來。于色界頂第四禪成等正覺。即下須彌山頂。于金剛寶樓閣。盡虛空遍法界一切如來皆悉云集。前后圍繞。異口同音。唯愿世尊轉妙法輪甚深秘密。所謂金剛界輪。降三世教令輪。遍調伏法輪。一切義成就輪。如是四輪從毗盧遮那心出。一一輪皆有三十七圣者。一一真言一一三摩地。一一契印威儀軌持。大悲愿力。于雜染佛剎。于凈妙世界。或隱或顯。轉輪利樂度諸眾生各各不同。毗盧遮那佛。受諸如來請已。欲轉法輪時。即入三摩地。觀見摩醯首羅大自在天。剛強難化執持邪見。非我寂靜大悲之身堪任調伏。于是世尊入悲怒三摩地。從胸臆間現出五峰金剛大菩提心。流出四面八臂威德熾盛奇特難睹降三世金剛菩薩身。遍禮毗盧遮那如來及一切諸佛。惟愿世尊示教于我。何所作為。佛告降三世菩薩。汝今降伏彼難調伏諸大天等。令悉歸依諸佛法僧發菩提心。尋即降伏一切諸天等。盡歸依佛法僧眾。唯大自在天。特大威德而生拒敵。降三世菩薩種種苦治乃至于死(左踏大天右踏天后)于是毗盧遮那如來。入大悲怒三摩地已。即說金剛壽命陀羅尼。復入金剛壽命三昧耶。及結密印加持魔醯首羅天王。還復得蘇重增壽命。歸依諸佛發菩提心。灌頂受記證得八地位

金剛壽命真言曰


　【◇】
唵　嚩　日羅(二合)　喻　灑　娑嚩(二合)　賀

佛告執金剛菩薩若有善男子善女人。受持念誦每日三時時別千遍。過現所有惡業因緣短命夭壽。由持此真言故信心清凈。業障消滅更增壽命。若有修習三摩地者。現生不轉父母生身。獲五神通陵空自在

次說三摩地門。結跏趺坐閉目端身。二手重疊或結定印。安于臍下。于虛空中遍想諸佛了了分明。即自身中當其心上。觀凈滿月光明瑩徹。上有五股金剛杵形。舒熾漸大如等己身。變為降三世金剛菩薩。頂有毗盧遮那如來。從佛身上遍體毛孔中。出白甘露灌注自身。次心中復觀。金剛薩埵菩薩。相好殊勝威德自在

次結金剛壽命加持甲胄密印。各以二手作金剛拳。以進力右押左。相鉤安于頂上。即誦壽命真言七遍。安于額前分手系項。系項后已。直舒進力旋轉如環。下至心上相纏如系甲勢。次至背后復系。來至臍兩膝腰后。當心二肩頂前頂后。復至額前重系項后。金剛拳系漸垂兩手。徐徐而下如垂帶勢。當誦真言成被甲胄護身被甲真言曰


　【◇】
唵(引)(一)　砧(讁簪切)(二)　嚩　日啰(二合)　欲(三)

由結密印加持威力。身如金剛堅固難壞。離諸災橫見者歡喜。一切人民生大恭敬

次說護摩秘密之法。所謂除災延壽增益。吉祥富饒辯才無礙。乃至疫疾風雨等難。依法作之一切愿滿。護摩壇法有其四種。所謂方圓三角蓮華。隨其所求依方而坐。本尊形像依法畫之。涂壇軌儀如余部說。我今略說除災延壽建壇之法。凈治一室堀深一肘。除去穢惡不凈之物灰骨瓦石。凈土填之。作一方壇量廣三肘。瞿摩涂飾如凈鏡面掘地之時若得余寶。是大吉祥殊勝之相。所求諸愿速得成就。若有異物。當取河岸凈土填之平治如法。以諸眾香和瞿摩夷重重涂飾。于壇中心用白粉。作一肘半金剛甲胄。中央穿作一肘火爐。或深半肘隨其所宜。若其不能穿之。取一火爐安于壇心亦得。印位華緣依位作之。設壇既了懸諸幡蓋。安置金剛三世尊像。供養之物華果飲食布壇四周。護摩藥物置行者前。又以四瓶置壇四角。面對本尊依法念誦。先辦乳木長十指量粗如大指二十一。蘇揾兩頭爐中燒。炭火熾盛。誦延命真言加持火木。每誦一遍一擲火中。火既熾已。于光焰中觀作八葉蓮華。于胎中當觀字。光明晃曜遍照成大金剛壽命菩薩。次以四字明引請菩薩。降入壇中受諸供養。四字密言曰


　【◇】弱　吽　鑁　斛


即以右手作半金剛印。以水灑火令凈。次取一器盛滿融蘇。取骨蔞草一千八莖乃至一百八莖。以揾其蘇。誦壽命真言。隨其草數。一誦一擲于其火中。既擲盡已。次復燒擲諸香乳酪。如前念誦課數畢已。滿杓傾蘇于火中。初后如是。若能于三長齋月或自生月乃至生日作是供養。能除災難增益壽命。具大福智勝愿圓滿。行來出入官位高遷。富饒財寶皆悉稱意。若求男女并及聰明。當候大陽虧時加持牛蘇服之。即得若加持九節菖蒲。令煙暖光等三相現已。而取服之即滿其愿。日誦萬言辯說無礙。若求陵空隱顯自在。當以牛黃一依前法無間加持。三相現已涂足點額。游空自在。更求余一切諸愿。但于余部隨心作之。悉皆成就無不遂者。亦使國土安寧無諸災疫。風雨以時人民安樂。一切賢圣擁護其身。廣說勝利不可窮盡。具如瑜伽經中廣說

若作息災延壽法。面向北坐當作圓壇。觀諸圣眾悉皆白色。身著白衣供養白食。諸供養具一切皆白燒沉香

若作增益富饒法者。面向東坐。身及圣尊及身衣服。并及供養食果器物。一切黃色燒白檀香

若作調伏法者。面向南坐。身及本尊衣服供具。一切盡皆深青黑色。燒安息香

若作敬愛法者。面向西坐。身及本尊衣服供具。一切盡皆赤色。燒蘇合等香字。是普賢延命種子也

金剛壽命陀羅尼經法

儀軌震部卷二。大明藏杜函所入。金剛壽命陀羅尼念誦法。金剛智與沙門不空譯經。與此經同本。而脫落不少。今得天永元庚寅年。延寶四年五月。天明元辛丑年五月。三傳之本于智積院慈順僧正所檢閱。記其異冠。命工令壽。此本者。遍照金剛及慈覺智證三師之請來。實為善本。時享和改元辛酉年秋八月二十一之夜。校于燈下

　　　　　　豐山總持院沙門快道志

　一校加筆了

　享和癸亥孟夏初六　　　　　慈順