觀自在菩薩怛嚩多唎隨心陀羅尼經

　　　　唐大總持寺沙門智通譯


如是我聞。一時薄伽梵。住極樂世界。爾時觀世音菩薩摩訶薩。往詣佛所白佛言。世尊我有隨心自在心王陀羅尼。能為未來一切眾生作大利益。世尊若有苾芻苾芻尼鄔波塞迦鄔波斯迦。受持此陀羅尼者。速能成就三摩地門。速能成就諸陀羅尼門。無量無邊世界業障。悉令清凈。無量無邊福德資糧積集善根增長能生無量無邊智慧神通境界。能超過入方便。善增六波羅蜜滿足。增長一切菩薩力無所畏十八不共。羅漢圣諦神足根力覺道。得定緣解脫三昧三摩缽底。能令見者聲聞緣覺證于佛地。所修智慧威德力。成就聰明福德吉祥。勤精進經行。乃至辯才具足騰空隱形自在持咒仙位。世樂具足多財富貴。賢瓶如意安善那成就。療一切病痛鬼魅悉能除遣災疫消滅。能成一切善事。能滅一切罪障。善能成就無量無邊陀羅尼三昧。獲最勝廣大法要。即說陀羅尼曰

曩(上聲)謨啰怛那(二合)哆啰(二合)野(引)耶(一)曩(上聲)謨阿(引)唎耶(二)嚩嚧枳帝濕嚩(二合引)啰耶(三)冒地薩怛嚩(二合引)耶(四)摩訶薩怛嚩(二合引)耶(五)摩訶迦嚧尼迦(引)耶(六)怛儞也他(二合七)唵多唎多唎咄多唎(八)咄咄哆唎咄唎(九)娑嚩(二合)訶(十)

世尊此陀羅尼法。常為一切天龍夜叉乾闥婆阿蘇啰迦樓羅緊那羅部多那畢舍多俱槃荼羅剎娑七耀諸苾達那毗那夜迦等之所供養吉祥贊嘆禮拜。常為梵護世諸仙眾。成就陀羅尼仙。供養隨喜信受加持。獲得梵行清凈。稱贊恭敬尊重供養。一切承事之具悉令滿足。爾時觀世音菩薩。復說受持之法。若有受持此陀羅尼者。應當洗浴清凈著新凈衣。并受律儀住于慈心。以大悲意樂真實語除于貪吝。于一切眾生生利益心。安樂勝意舍嗔欲心。常當念誦勿令斷絕。作廣大供養。觀自在菩薩像前散華末香華鬘涂香幢旛寶蓋莊嚴。于菩薩像前一心堅固至意信向。觀自在多唎隨心陀羅尼每日誦一千八遍。不令斷絕滿三十萬遍已。一切所為之事皆得成就。功德積集不被水火焚漂。一切惡毒不能侵害。若為四眾說法。皆須燒香誦此真言七遍。能令所說通利無有障礙辯才無畏。又令一切天魔外道一切厭魅咒詛等事不能為害。壽命延長所有愿求隨心所獲。修真言者應當如是一一依前。每入道場當于像前。結跏趺坐以作加持。結蓮華根本印誦前真言。隨情梵音而以供養。音聲調和。如從本尊口中流出。入行人身中。于其座前當觀有大蓮華。華上想有睹龍(二合)字。其字變成青蓮華。乃至變成多利菩薩。種種莊嚴。寶冠上有觀自在王如來。左持青蓮華當于心上。右施諸愿無畏。念誦之時應當如是觀。其本尊真言字。于凈月中右旋如髻。猶水精珠列在明鏡。光徹表里分明。聲等搖鈴勿今斷絕。不緩不急才令自聞。氣息調安詳審記。如是滿三十萬遍已。即得成就諸愿如意。爾時觀自在菩薩。即于夢中。示現以比丘身或婆羅門身或童男童女身。或現國王身或現大臣身。或現長者居士等身。贊言善哉善哉大士。汝已能攝護于教法。汝所愿成就更何所求。是時行者所須之愿。應當具說。即得成就一切吉祥果報

　　印法第二

　　總攝身印第一　

以二手中指無名指小指。各向外相叉。合掌右壓左。頭指博著掌背。二大指并豎博相著。咒曰

誦前咒七遍。隨心所作皆得成就

　　召請印第二　

以右手。向前把左手腕。于頭上以左手四指來去。真言曰

唵　薩婆菩提薩埵嚩耶移醯堙醯娑嚩訶

此真言印燒安悉香誦七遍。請菩薩即來。于后若欲誦多利心真言。先作此法

　　蓮華臺印第三　

以二手相合仰掌向上。指各微屈如開敷蓮華形。即誦真言曰

唵　薩婆跛啰鼻　瑟吒(二合)菩陀那　娑嚩(二合)訶

此真言印。能令無量菩薩皆來集會

　　香印第四　

以右手大指。捻無名指甲上。余三指直屈。又以左手附下。真言曰

唵　薩婆跛耶　布瑟婆伽耶　娑嚩(二合)訶

此真言印。能感得天龍八部皆來供養

　　香水印第五　

以兩手中指無名指小指。各把大指如拳法。合腕。以二頭指相拄。誦真言曰

唵　薩婆烏馱迦耶羅阇　娑嚩(二合)訶

此真言印法。供養恒沙諸佛菩薩

　　護身印真言第六　

先合掌。屈二小指甲相背。二大指附二頭指。三指合頭相拄。掌中開少許。當于頂上頭指來去

真言曰

唵　阿唎多唎都多唎睹唎呬囒拏　夜揭啰鞞啰叉啰叉茫薩婆突弊也(二合)薩蒲跛達啰鞞弊也(二合)娑嚩(二合)訶此真言印誦滿十萬遍。降伏一切蠱道。除一切諸魔外道等輩不能為害。并用護身。又作此印誦前心真言。于舍利塔前。至心發露懺悔眾罪消滅

　　口印真言第七　

準前心印。唯改二大指屈入掌中。并壓二小指節上。真言曰

唵　毗婆施　伽伽那　娑嚩(二合)訶

此真言印已。口誦真言時除口業罪障

　　大懺悔印真言第八　

先以右手大指。捻中指甲上。余三指直舒。左手亦然。以右手大指甲。壓左手大指上。正當心前。真言曰

唵　薩婆菩陀冒地薩哆嚩　耶娑嚩(二合)訶

此真言印懺悔。能除一切業障等罪悉皆消滅

　　追喚一切大力鬼神天龍八部印第九　

以右手捺左手背上。四指向下相叉。以右手四指來去。真言曰

唵　俱嚕陀薩婆提婆耶　娑嚩(二合)訶

　　大結界辟除頻那夜迦印真言第十　

以右手無名指。叉入左手無名指背上。右手大指。鉤取左手小指。在左手掌中。壓左頭指及中指無名指甲上。以右手頭指與左手小指頭相拄。右手大指。壓左中指背上捩右腕。真言曰

唵　薩婆藥乞叉(二合)啰唎娑那盤陀盤陀陀娑訶

　　隨心印真言第十一　

準前結界印。唯改右手頭指。與左手小指相去七寸許。作此印者。誦前隨心真言所愿皆得

　　度魔王波旬入道印第十二　

以右手中指無名指。相著屈在掌中。直豎余三指。舒手掌向胸。左手亦然。以掌向外托。作此印時。波旬領諸徒眾。悉慕入道頂禮其足。誦前本心真言

　　降伏外道六師印第十三　

準前印。唯改大指。捻無名指及中指甲上。作此印時六師歸伏。亦誦本真言

　　菩薩五眼清凈真言印第十四　

以兩手大指二頭指相捻。二中指并豎頭相拄。二無名指壓二小指甲上。中間使當額上著。真言曰

唵　薩婆斫者芻陀羅伽啰耶娑嚩(二合)訶

作此真言印時。得見六道眾生離苦解脫

　　施甘露印第十五　

以左手頭指。與大指相捻。余三指直豎向外托。又以右手垂向下。直舒五指。此施甘露法。六道眾生悉皆飽滿解脫。亦誦本真言

　　防難印第十六　

以右手大指。叉右肋指頭向后。余四指把拳。左手亦然。向前怒臂。作此印已。真言曰

唵　薩婆涂瑟吒(二合)耶嗔陀嗔陀　娑嚩(二合)訶

　　自在印真言第十七　

以左右手四指反相叉。又以二頭指相拄。二大指相去直向上直豎。真言曰

唵　薩婆菩陀跢啰耶　摩啰耶　娑嚩(二合)訶

　　三昧印第十八　

正坐跏趺。以左手掌承右手背相壓。當心前誦前心真言。即得能入滅盡禪定三昧

　　召焰摩天王印第十九　

以二小指反相鉤右壓左屈二中指二無名指。各壓二大指甲上。豎二頭指相去五寸。頭指來去。真言曰

唵　薩婆焰摩啰閻　第毗耶娑嚩(二合)訶

作此真言印時。欲知罪人數量多少問其姓名王自將領諸官。從空而來具報行人

　　召四天王印真言第二十　

以二手四指反相叉。二大指屈入掌中令藏指頭。頭指來去。真言曰

唵　薩婆提弟婆羯啰　訶那娑嚩(二合)訶

作此印時。四天大王一時俱至。行人問四天下事悉皆知之

　　清凈持戒印第二十一　

以右膝著地。舉頭向上。合掌當心。又以二頭指壓中指背上第一節。二大指各附二頭指側。真言曰

唵　薩婆波羅提藥　乞叉(二合)呬[口*栗](二合)陀那婆嚩(二合)訶

作此印真言之時。無量無邊世界一切眾生之類。得清凈戒

　　隨身隱形入道印真言第二十二　

以右手大指。壓無名指中指壓上。頭指及小指直豎。左手亦然。以左大指從下向上入右掌中。鉤取左手中指無名指。右壓左。真言曰

唵俱唎夜底薩婆迦唎耶　娑嚩(二合)訶

　　喚五道等仙人印第二十三　

以兩手中指無名指小指。各把拳兩手相合。二大指各附中指側。頭指來去。真言曰

唵　薩婆　訖唎(二合)多知耶(二合)羯摩婆耶瞿跢曳娑嚩(二合)訶

作此印真言時。一切仙人呼喚并至。問其仙人法事一一具陳

　　灌頂清凈印真言第二十四　

準前五道印。上唯改二頭指。各壓二大指頭。頭指相拄。又以二中指直豎頭相拄。向頂上著。真言曰

唵　提健婆慕哆啰　僧建　娑嚩(二合)訶

若作大曼荼羅道場時。以此印誦真言。灌頂無邊眾生皆得清凈

　　水難印第二十五　

以兩手中指無名指。相叉右壓左。二頭指及二小指直豎頭相拄。二大指屈入掌。真言曰

唵　烏陀伽薩婆第婆烏陀伽　娑嚩(二合)訶

作此印真言法。水不能漂諸天歸伏

　　火難印第二十六　

準前水印。唯改二頭指小指。各相去一寸許。真言同前水難真言。能令火不能燒諸天歸伏

　　風難印第二十七　

以右手中指無名指。叉入左手無名指背上。二頭指小指隨入。壓左手無名指及中指心上。左手頭指及小指。壓右手中指無名指背上出。二大指相去直豎。反掌向外。用水難真言

作此印真言時。一切風難不能為害。風雨神王悉皆歸伏

　　天印第二十八　

以右手大指。捻左手頭指第二節。又以左手大指。捻右手大指第一節。余三指豎頭指相拄。各相去一寸許。用前隨心真言

作此印真言時。能見三十三天上事

　　地印第二十九　

準前天印。唯改以二無名指。平屈頭指相拄。真言曰

唵　佉吒旁伽賀悉跢曳　娑嚩(二合)訶

作此印真言時。一切地神皆悉歸伏

　　賊難印真言第三十　

以右手頭指中指無名指小指。反鉤左手四指。二大指各散直豎。真言曰

唵　薩婆圖瑟吒(二合)跛啰圖瑟吒(二合)那嗔陀耶娑嚩(二合)訶

作此印真言。一切賊難皆悉自縛不能為害

　　王難印第三十一　

準前賊難印。唯改右手大指。鉤取左手大指即是。真言曰

唵　薩婆啰阇度瑟吒(二合)那娑嚩(二合)訶

作此印法時。一切王難刀兵等難不能為害

　　施無畏印第三十二　

起立以左臂直舒向下。五指亦舒向下。掌背向后。右手亦然。以掌向前。如施甘露右手印法。真言曰

跢侄他　阿唎跢唎睹跢唎睹唎　醯蘭拏夜伽啰鞞啰叉啰叉薩婆耨契毗耶薩般達啰鞞毗耶　娑嚩(二合)訶

作此印真言誦十萬遍。一切眾生皆得無畏

　　防毒難印真言第三十三　

以兩手四指反相叉。二大指頭相拄。反掌向外。真言曰

唵　跛啰伽舍夜延盤陀盤陀娑嚩(二合)訶

若入山谷作此印時。一切毒蛇虎狼師子諸毒禽獸不能傷害。一切毒藥亦不能害

　　求聰明印真言第三十四　

以兩手大指。各捻二無名指甲上。二小指并直豎。搏二中指側頭相拄。屈二頭指各附二中指側第二文上。指頭相去一寸許。作此印已正當心前。亦誦隨心真言

若有鈍根者。為作此印供養求愿則得如愿。昔頗梨國有一長者。家雖大富為性鈍根。師為七日依法求愿。則得聰明日誦千偈。自余證驗不可具陳

　　破地獄印第三十五　

以兩手二中指無名指。各屈左掌中相背。二大指頭指小指各相去半寸許。亦誦前根本真言作此印時。地獄門開受苦眾生一時解脫。其焰摩王心生歡喜。觀世音菩薩大慈大悲憐愍眾生故此法印

　　求生凈土印第三十六　

合掌當心。以二大指并拄心上。誦根本真言

作此印時。為彼一切諸眾生等。臨命終時作此法印一心。誦真言隨欲樂生何佛國土隨意往生

　　救一切病苦眾生印第三十七　

以二頭指。與二中指相鉤右壓左。二大指各屈在掌中。二無名指及小指頭。手掌向內。誦前根本真言

若有一切病苦眾生。為作此印法。無量眾生所有病苦皆悉除愈

　　取地中伏藏印第三十八　

以兩手四指。各反相叉在于掌中。并二大指并向下拄。地知有寶處。作此印已。誦根本真言一百八遍。其七寶神一時俱至隨問而答

　　求見觀世音印第三十九　

以二無名指及小指。各反相叉右壓左。二中指并直豎頭相拄。二頭指各屈第二節及第三節兩甲相背。二大指壓二頭指節上。亦誦前根本真言

作此印已。至心誦真言專心正念。爾時觀音菩薩克當現身。行人見已懺悔眾罪次求見佛

　　見佛印第四十　

準前印上。唯改以左手中指屈入右無名及頭指岐間。右中指壓左中指背上。真言曰

跢侄他　伊利多唎　娑嚩(二合)訶

若作此印誦真言滿十萬遍。十方諸佛。來問行人作何所為。便與摩頂授記

通師注云。為病經三七日。至求作此印法。現蒙摩頂授記。此事每不向人說唯自知耳。后一切法皆得成就。作此印時每有異香煙至。若能專誠當得作佛。不可思議。世人聞此未能生信。恐有生謗不欲流傳。同修行人乃可知之。亦誦根本真言

　　隨心成就滿足六波羅蜜印第四十一　

當以兩手反合。掌背相著。捩腕向外。二大指正當眉間。向下垂。真言曰

跢侄他　薩婆菩陀耶　薩婆跛啰腎壤波羅弭多曳唵　賀婆賀娑娑嚩(二合)訶

作此印時。起菩薩心普觀一切眾生類猶如赤子。作是念已至心誦滿十萬遍。由是法力一切眾生皆悉具足六波羅蜜所愿滿足。恒沙等一切世界諸佛世尊悉皆歡喜

　　隨心具一切功德印第四十二　

左手大指屈入掌中。余四指把拳在右腋下。右手亦然。在左腋下右壓左。誦根本真言

作此印法時。無量眾生悉皆具足一切功德

　　隨心神足印第四十三　

右手中指無名指屈在掌中。大指壓無名指中指甲上。頭指小指直伸。誦真言

作此印已。用摩兩手足日馳千里。作此印時地神每將七寶華臺承行人足。肉眼不見。但生大悲救護之心。莫為自求名聞利養。必定感得萬神扶助。誦根本真言

　　隨心祈愿印第四十四(通后印用)　

以右手大指屈而向掌。又屈頭指離大指頭四五分許。中指以下三指總伸相搏。以印橫側著于心上指頭向右。作此印已即誦根本真言

若欲求愿。先作四肘水壇。懸諸幢蓋種種莊嚴。于其壇中著隨心像。像前列諸供養。誦前真言祈愿成就

　　隨心祈一切愿印第四十五(共同前)　

右手大指屈向掌。又屈頭指離大指頭四五分許。中指總伸相搏。以印橫側著于心上指頭向右作此印已誦根本真言

此法印欲求愿時。先作縱廣四肘水壇。懸諸幡蓋種種莊嚴。于其壇中著隨心像。當其像前列著四碗。各盛一味石蜜沙糖乳蜜。如是次第各盛供養。散種種華燒沉水香供養。像前至心懺悔隨心所愿祈請竟。像前作印。以袈裟覆或用凈巾覆其印上已。至心誦真言滿一百八遍更莫余緣。誦此真言竟。隨心所愿悉得稱意隨大小。一日乃至七日作法。日日三時晨朝日中及黃昏時。依前法必果所愿除不至心。若非同心善知識請不流傳。非其人殃及身。又未入灌頂者亦不得傳

　　隨心解一切鬼金剛等印第四十六　

以兩手反合。掌背相著。當心嗔怒誦前根本真言二七遍已。急翻兩手正合掌已。又誦七遍。印散開之。作此印法時。能破一切諸法皆悉不成。此印是觀世音成道降魔印。非心行同大善知識。請不流傳。非其人殃其身。又未入灌頂曼荼羅大法者亦不得傳

　　觀世音菩薩印第四十七(掘多三藏譯出印)　

先以兩手相合。十指頭齊兩腕相著。正當心上合掌令掌心空。誦根本真言

　　總攝印第四十八　

兩手腕仰相叉。右大指壓左大指。兩手八指急怒把拳。真言曰

唵　薩婆那庾多慕陀羅耶盤陀盤陀　娑嚩(二合)訶

此總攝印明悉能一切印法(此是智通于玄奘三藏處受得此印)

　　五眼清凈真言

唵　薩婆斫芻　陀羅　伽啰耶娑嚩(二合)訶(此無印)

每日旦起隨力供養。于像前至心誦此真言滿十萬遍已。去不假作余法。一切所求無不稱遂。一切外法所有禁咒。以此咒之皆散不成。前三十萬遍。此多羅真言法觀音圣者誓愿力故。假令身上有五逆重罪。但能依法作之并得消滅。若得一度作壇法受持得驗。已后隨心誦三遍或一遍已皆得成驗

　　觀世音說療一切病壇法

壇方三尺。中城方二尺。內城方一尺。皆須先掘去穢土。即與凈土作之。香汁泥令平凈掃。以粉米種種雜彩色。和作蓮華承觀音像。最內院壇上四角。安四天王座。須方畫壇上作。燒種種上妙好香沉水香。請佛及菩薩并諸善神總了。即散華訖。復座誦真言一百八遍。即須發愿作善訖。更起燒香。繞壇三匝訖。即更復座誦真言一百八遍。滿一萬遍。即起于南門側立。真言缽令轉。即知驗。初受持法用。若往余處治病。隨心念想作也。能作壇最勝治病速驗

又法若作惡家。取死人腳脛骨。削作兩把橛。咒一千八遍。著怨家門底三日。怨家自去。拔橛卻還。不拔橛不還。于佛法作障難調伏者。請三寶力入佛道也。若欲得遠相去離者。當取苦棟子咒一遍投著水中。如是滿一百八遍。日別三時滿七日已。即各相離不相侵犯。若人為惡欲令相去。如是作法稱彼名

又法取石子四枚。隨其大小可咒七遍安四方。則一切盜賊不過其家

又法取檀香木橛。咒一百八遍將身隨行。或所到處險惡道路欲臥之時。則一切虎狼師子鳥獸等不敢來侵犯。若欲別行還拔此橛。所到之處欲臥時還復釘之除一切惡

又法取衣帶咒三七遍結之。所有惡來向已者皆自停息

又法咒五色線七遍。一遍一結系自左臂。一切諍競處皆悉得勝

又法失物不知去處。燒香志心誦咒七遍。臥去勿共人語。即于夢中神來。具說其人姓名。亦見其人形狀。即知物處不得道說

又法咒菖蒲七遍鼻嗅之不睡少眠

又法若患蠱毒。咒水七遍飲之即得除差

又法咒水七遍。一切病者服之食飲亦然。萬病悉得除差

又法若有人欲害己者。取鑌鐵刀子咒一百八遍。斫彼惡人行路不能為害

又法欲求錢財者。黑月十四日十五日二日之中。日日別三時。取烏麻粳米華二種。火中燒之一千八遍。一遍一燒即得財寶如意

又法若人相嗔。取烏麻滓與粳米糠相和燒咒之。一咒一燒滿一千八遍。即皆歡喜

又法咒白鴿糞三七遍。用涂枷鎖自然解脫

又法若人惡心。于室中凈澡浴。取酒一斗咒三七遍。即召惡人隨意。更咒一百八遍。其人聞酒氣即自然醉

又法有諸惡人來者。取土咒七遍繞床圍之。亦不能加害亦能免一切蚊子

又法咒水。散四方結界心住其中。一切諸惡并不能為害

又法若為官府及怨家惡人嗔怒。口含嚼菖蒲根。心中誦咒。當怒誦之即止。凡誦咒或對天或陰誦之任意。用力皆嗔色勵氣急誦之。所為皆驗

又法若有惡人急性人諸惡貴人伺求者。于凈室中澡浴清凈。咒土七遍向四方散。則一切惡并息無余不能為害

又法若欲縛賊。隨心誦咒。見賊之時取衫袂或衿。差度七遍急系手把。誦咒而過。一切賊盜之人皆悉不動

又法若有橫作口舌論人是非。取菖蒲根燒作灰咒一百八遍以散人舍。其家大小自相斗諍不休解者。取一升井華水咒二十一遍。散著其舍即止

又法咒刀及杖七遍。若行者行夜宿時。刀杖畫地周遍一匝。一切惡獸盜賊悉不得近

又法惡人妄作口舌加諸是非者。抄其姓名以帛紙朱書著腳下。彼人欲道則不得語。欲解之則卻腳底名。咒之七遍平復如本

又法若賊來逼人。咒水七遍含水。向其方噀之。則惡人口鼻唇腹。皆似火燒之即止

又法凡欲誦咒咒師先禮三寶。于是手把香爐住佛前立。存念空中幽顯。及注想諸天龍八部。若欲覺心力有異香。宜即誦咒。或把楊枝用拂打病人。皆得除差

又法咒木患柴火中燒之。則一切怨家散

又法于清凈地。咒粳米飯一日三時滿七日。師得種種財寶所求皆得

又法咒薰陸香三遍。擲火中燒之。平旦午時日暮各七遍。令人家五谷豐盈

又法取牛毛。一咒一燒滿一百八遍。令人不能近女人。每咒一遍稱彼人名即驗

又法若治饒舌人以泥作饒舌人形狀。桐木作橛咒之一千八遍。釘其口中即不得語

又法被蛇咬欲死。取水一抄咒七遍服之即起。若未起更咒咬處二七遍即差

又法若頭痛者。即香湯洗頭洗手。咒手二十一遍捻其痛處即止

又法咒油三七遍著耳中即差

又法患眼痛。取沉水香水洗眼即差。又咒三七遍。或薰陸香青木香或甘草等物。皆煮為湯洗眼。況二十一遍悉得除差

又法鼠惱人。咒灰七遍遺孔前。更咒水七遍瀉孔中。乃至三日為之。鼠出散去絕不來

又法欲洗面。先取水咒七遍然后洗之。一切去處無問貴賤。見者皆悉歡喜所求如意

又法欲令一切惡人為慈悲心。咒飲食三七遍。與彼人食變惡作慈心

又法取土一把咒三七遍。安惡人門下。過七日其人變惡作善心

又法患瘧發時。以水凈楊枝于病人邊。誦咒七遍即愈。若不信者欲令重發卻誦此咒七遍。其人即發不能自解

又法有患病不語者取狗乳咒七遍。用涂其口即得語

又法一切瘡等。咒蓽茇干姜和蜜。搗之一百八遍。用涂瘡上即差

又法取干姜胡椒蓽茇。以上物等分為末。日別旦起取一方寸匕。誦咒二十一遍干服聰明。若患冷病者亦依此服皆差

又法若值惡邪魔之所惱亂者迷悶不醒。于其耳邊急誦咒三七遍即差

又法若患鬼病口不得語。以袈裟角咒二十一遍。打即語

又法取苦棟木葉。火燒之咒一百八遍。病皆得除差苦棟子亦得

又法取苦棟子咒一百八遍燒之。則一切惡鬼神悉皆離遠。不能與人作障難

又法行人遙見一切貴勝一切四眾。去七步外誦咒一七遍。即生歡喜。勿令彼聞。欲去人家亦誦二十一遍念念誦之。仍稱彼名。請善神三寶慈力。轉前人善心向已

又法若患身體腫。用油咒三七遍。涂腫上即差

又法若患心痛。旦起取井華水和石鹽。隨多少咒之七遍。令病者服之。取吐并痛處即差

又法患眼膜。咒水三七遍洗眼。經七日即差

又法若患痢者。咒鹽水三七遍飲之即差

又法若人身上生一切惡瘡者。咒土二十一遍和泥瘡上即愈

又法若人欲斷谷者。取白蠟一方寸許。以粳米半升作粥。和蠟镕令調和。服之得七日。須咒二十一遍服之。亦可得三七日不饑

又法若有惡狗欲來咬人。急誦咒七遍。其犬亦不能行。若欲解咒七遍。望犬散之即解

又法若有女人。月水不絕日日來者。咒粳米洗取汁。并和蜜與女人服之。亦咒三七遍服即止

又法若有女人。兒死腹中不出者。可取水。手中著少許阿魏藥。咒一百八遍。令服即出

又法若人患痔病連年月不差者。可取一錢胡粉三錢水銀干棗七顆去核。三物搗碎作丸。以一片薄綿裹之內下部。不經三日五度即差。多作藥者皆等分作之。咒三七遍內之即差

又人患[病-丙+帶]下不可咒赤石脂末飲和為丸曝令干以飲吞之咒三七遍日二服服則四十丸禁如藥法病者冷多加干姜亦好各用二分

又法若人患脅內生核。咒油二十遍涂上即消

又法若有刀刺所傷痛不可忍。或從高墜下所傷。咒淤泥一七遍涂之即差

又法若人患白癩黃癩等病。若狂狗嚙人。若身上生惡瘡。若被箭射刀瘡傷破。咒土三七遍和泥。以涂上皆差真實如是

又法咒酥一千八遍。用涂眼無睡矣食之不饑

又法若人眼患白膜一年以還。取蓽茇著水中研之咒二十一遍著眼中即差

又法若耳聾。咒百八遍。若障重者以油及酥。煎樺皮青木香。每咒七遍過耳中。令服之即差

又牙痛。咒楊枝七遍嚼之即差

又法耳痛。咒樺皮節塞之即差

又法若有女人產逼欲死。展發咒七遍還結之即差。若不得食咒水七遍與飲即差

又法若患冷病。身腫體癖風冷等病。取菖蒲以白蜜和之。佛前燒香咒一千遍。空腹服之即差。能令人聰明。一部位大七八寸來諸法并是大慈悲觀世音菩薩。白佛言世尊。此多利心咒功德威德勢不可思議。安樂世間多所饒益。若四部受持之者一切愛敬。得生凈土不離菩薩。晝夜誦持我常覆護。伏愿世尊垂哀聽許。我以憐愍一切眾生。即說隨心造水天像法。以白檀木刻作其像。身高五寸似天女形。面有三眼頭著天冠。身著天衣瓔珞莊嚴。以兩手捧如意寶珠。身高二寸半。亦得造此像已。安木函內錦囊盛系于左臂。諸愿隨心壇攝一切壇
<PIC>20046901.gif</PIC>



此壇外院方三尺。中院方二尺。內院方一尺。皆須先掘去穢土。即著凈土作之。香汁作泥令平。凈篩石灰以和朱沙赤土或米粉等。作蓮華承觀音像。若無朱沙即用赤土亦得。最內院上四角安四天王座。須方畫壇上作。唯得燒薰陸香及沉水香。先請佛諸菩薩及神王總了。即散華訖。復座誦咒一百八遍。即須發愿作善訖。更起繞壇三匝訖。即更復座誦咒一百八遍。至滿一萬遍即起。于南門側立。咒缽令轉即知驗。先是初受持咒法用。若往余處治病。隨念想作也作壇最驗。若無澡罐銅鏂亦得。具楊枝水中

又法用白汁木柴燒灰。取粳米胡麻二種。搗取少許。咒一遍一擲火中。燒之滿一千遍。一日三時作之。則自身增色力

又法于日未出時及日沒后。以左手撮粳米。咒一遍一擲火中燒之。一一稱其姓名。如是七夜滿一千八遍。隨心所念男女皆悉歡喜

又法咒酥一遍一擲火中。燒之滿七遍。則一切禽獸皆悉歸伏。欲經惡獸中行先作此法

又法取木患子木柴火中燒之。則令一切惡怨家消散。亦可準余法作之

又法用白乳汁木柴灰一斗大。以酪蜜酥相和。用涂松木。松明木香柴咒一段一遍擲火中。燒之滿二十五遍。一日三時及大小便利皆洗浴。咒師持八齋戒。又云一日三時洗浴。一二設食供養。日日如是滿七遍。隨心所召天神即來。隨人使令無敢違者

又法白芥子一枚。咒一遍一擲火中燒。如是滿一千八遍一日三時。一切貴勝歸敬

又法乳粥和酥。咒少許一遍一擲火中燒之。如是滿一千八遍。則遏羅阇波儞弭歡喜相信。余貴勝妃女亦同此。一切求善事皆吉。唯不得生染心。法不成就又法取阿利瑟迦木(本患是)咒一千八遍火中燒之。平旦午時日暮一日三時。如是三七日。咒師得種種財寶。又復波浪亦不被溺。或能水上行不沒。又咒居嚕香三遍擲火中燒之

又法于白月八日在清凈地。咒粳米飯一撮子。咒一遍一擲火中燒之。如是滿一千八遍。家內五谷常豐盈

又法咒菖蒲一百八遍口中含之。則一切言論處。及官府中理。若斗諍處皆得勝

又法咒師欲得供養十方諸佛。欲避一切障難。除一切病痛者。應作此法。若知有鬼病者。作四肘水壇。中心著火爐。燒柏樹枝。數數誦咒即差。日日作到七日即差

此多唎咒法。觀世音菩薩圣眾誓愿力故。假令身上五逆七遮等罪。但能依法受持行用。一切罪障悉皆消滅。所作遂心并得成就。莫漫傳之。受諸惡報畜生地獄之苦

又甘露印法

左右小指無名指直豎。附無名指側上。頭開三分許。以二頭指[打-丁+必]中指背上。即并二大指屈入掌中。并頭拄無名指節文。二腕相著。次以兩腕跟當心上。著向下垂。一切疾病皆隨印滅。誦咒而慈愍一切受苦饑餓者。作心印鬼神歡喜。一切皆得飲食飽滿充足。大大有驗。令一切眾生無諸疾病。若常持此法印者。便超十地過諸佛剎。甚深微妙不可具論。是法真言能滅一切罪根。若善男子善女人。受持此真言者。現世得五種果報。一者生值世間常有宿命。辯才無礙恒得清凈。二者令得佛眼。三者所生常得三十二相與我無異。四者常對佛前。五者世間行處皆得震動。爾時世尊贊觀世音菩薩言。善哉善哉汝為一切眾生令得安樂。爾時觀世音菩薩說此真言法竟。一切諸大比丘比丘尼優婆塞優婆夷。及諸天龍夜叉健闥婆阿素羅伽嚕茶緊那羅一切眾生等。聞說此隨心法竟。皆大歡喜發無上法忍作禮奉行

觀自在菩薩怛嚩多唎隨心陀羅尼經

【◇】【◇】【◇】【◇】