　　No. 1302

諸星母陀羅尼經

　　　　沙門法成于甘州修多寺譯


如是我聞。一時薄伽梵住于曠野大聚落中。諸天及龍藥叉羅剎乾闥婆阿須羅迦樓羅緊那羅莫呼落迦諸魔。日月熒或太白鎮星余星歲星羅睺長尾星神二十八宿諸大眾等。悉皆贊嘆諸大金剛誓愿之句。威加莊嚴師子座上與諸菩薩同會一處。其名曰金剛手菩薩摩訶薩。金剛忿怒菩薩摩訶薩。金剛部菩薩摩訶薩。金剛弓菩薩摩訶薩。金剛主菩薩摩訶薩。金剛莊嚴菩薩摩訶薩。金剛光菩薩摩訶薩。觀自在菩薩摩訶薩。普見菩薩摩訶薩。世間吉祥菩薩摩訶薩。蓮華幢菩薩摩訶薩。廣面菩薩摩訶薩。華眼菩薩摩訶薩。妙吉祥菩薩摩訶薩。慈氏菩薩摩訶薩等。諸大菩薩僧前后圍繞瞻仰說法。其法名為廣大莊嚴如意寶珠初中后善句義美妙無雜清凈清白梵行

爾時金剛手菩薩觀于大眾從座而起。以自神力旋繞世尊數百千匝。作禮前住自具倚持。以善跏趺瞻視大眾。以金剛掌安自心上而白佛言。世尊有其惡星。色刑極惡具猛利心。色刑忿怒惱亂有情。奪其精氣或奪財物或奪于命。長壽有情令作短壽。如是惱亂一切有情。為是等故。唯愿世尊關顯法門。守護一切有情之類。世尊告曰。善哉善哉。汝興大悲為利一切諸有情故。問于如來甚深密義。汝今諦聽善思念之。我當說其惡星嗔怒破壞之法。及說供養行施念誦秘密之義

　若行供養當供養　　若作其惡當作惡
　如是諸星刑色等　　云何而令生歡喜
　諸天及與諸非天　　緊那羅等及諸龍
　諸藥叉等并羅剎　　人及迦多富多那
　猛利威德諸大神　　嗔怒云何而殄滅
　秘密言辭供養法　　今當次第而宣說　

爾時釋迦如來從自心上而放慈心游戲光明。入于諸星頂髻足中。尋時日月一切星神從座而起。以諸天供即以供養釋迦如來。膝輪著地合掌作禮而白佛言。世尊如來應供正真等覺利益我等。唯愿世尊宣說法門。令于我等而聚集已守衛防護說法之師。令得吉慶遠離刀杖消滅毒藥作結界

爾時釋迦如來即便為說供養星法及以密言陀羅尼曰

　唵謨呼羅迦耶莎訶　唵尸儅奢蔽莎訶

　唵落落當伽俱么啰也莎訶　唵報[多*頁]也報[多*頁]也莎訶　唵報伽阿悉婆[多*頁]世莎訶　唵訶須啰薩多么也莎訶　唵吃哩悉囊簸啰那也莎訶　唵阿蜜多畢哩耶莎訶　唵藉底羯多蔽莎訶

金剛手。此則是彼八星秘密心咒。讀便成辦。當作十二指一色香壇中安供養。或瓦或銅金銀等器奉獻供養。一一供養當誦一百八遍。金剛手。然后誦此諸星母陀羅尼秘密言辭滿足七遍。一切諸星而作守護。所有貧窮悉得解脫。命將欲盡而得長壽。金剛手。若苾芻苾芻尼烏波索迦烏波斯迦及余有情之類。若歷耳根而不中夭。金剛手。諸星壇中設供養已每日而讀誦者。彼說法師一切諸星如彼所愿悉令滿足。與彼同類貧匱諸事皆得消滅

爾時釋迦如來即便為說諸星母陀羅尼。即說咒曰

南謨佛陀耶　南謨婆拶啰馱羅耶　南么缽么達啰耶　南么薩婆迦啰訶　南么薩婆阿奢波啰甫迦喃　南謨諾奢多啰喃　南謨埵爹奢啰尸喃　怛也沒底沒底　簸窒啰簸窒啰　缽明缽明　娑啰娑啰　缽娑啰缽娑啰　三婆啰三婆啰　基多耶基多耶　么啰么啰　么訖陀么訖陀　伽[多*頁]耶　薩婆碧建　俱嚕俱嚕　晉那晉那　乞舍波耶乞舍波耶　扇胝[日/工]低　[多*頁]么耶[多*頁]么曳　咄嚕多儞　達奢耶羯么喃　薄伽薄帝　落叉耶落叉耶　么那婆波哩波藍　娑啰波薩都王悉荼　薩婆吃訶　那乞奢多啰　陂多么簸儞　簸啰儞　簸啰薄伽薄底　么訶摩曳　薩馱耶咄悉荼么奢耶　波波儞　么贊底贊底　都嚕都嚕　贊底謀榆謀榆　資謀資謀訶婆訶蔽　屋吃哩屋吃訶　爹迷甫啰耶迷　末努多藍　薩婆[怡-臺+(日/工)]他迦多　阿低悉低　娑么耶莎訶　唵莎訶　吽莎訶　紇哩莎訶　吽莎訶　[怡-臺+(日/工)]航莎訶　缽么[多*頁]啰莎訶　阿窒哆耶莎訶　蘇磨耶莎訶　[多*頁]啰儞須多耶莎訶　沒他耶莎訶　勃多悉波低曳莎訶　[仁-二+寂]伽啰耶沙訶　吃奢那跋那耶莎訶　啰訶蔽莎訶　[豸*鳥]多蔽莎訶　沒他耶莎訶　簸拶啰達啰耶莎訶　缽么[多*頁]啰莎訶　拘么啰耶莎訶　諾乞沙多啰難莎訶　薩婆鳥缽多啰簸難莎訶　唵薩婆簸比底叭叭莎訶

金剛手。此是諸星母陀羅尼秘密咒句。成辦一切諸事根本。金剛手。此陀羅尼秘密咒句。從于九月白月七日而起于首具足長凈。至十四日供養諸星。而受持之月十五日。若能晝夜而讀誦者。至滿九年無其死畏。亦無星流墮落怖畏。亦無月宿作惡怖畏而憶宿命。亦能供養一切諸星。一切諸星隨其所愿而授與之。爾時諸星禮世尊已贊言善哉。忽然不現

諸星母陀羅尼經一卷