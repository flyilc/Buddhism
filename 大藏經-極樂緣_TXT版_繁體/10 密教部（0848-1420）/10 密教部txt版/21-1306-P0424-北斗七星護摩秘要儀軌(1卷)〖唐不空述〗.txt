　　No. 1306

北斗七星護摩秘要儀軌

　　　　大興善寺翻經院灌頂阿阇梨述


我今為末世薄福眾生故。說是北極七星供養護摩次第儀則。于靜室中作一水壇。或方或圓各足一肘。以茅香甘松熏陸龍腦白檀五味和合泥涂之。其壇場內安著圓爐。飲食果子分別置之。燒食謂飯食果餅酥蜜等。但五谷并乳木。隨人命星相撿用之

先啟詞曰　至心奉啟北極七明娜羅貪狼巨門祿存文曲廉貞武曲破軍尊星。為陀主某甲。災厄解脫壽命延長得見百秋。今作曼荼羅。唯愿垂哀降臨此處。納受護摩。擁護施主某甲。災難解脫壽命增長所愿從心(三遍)

次結其印。虛心合掌。以二大指。捻二無名指甲。二中指二小指如蓮葉。二頭指小開屈來去

次誦一字頂輪王真言。并召北斗七星真言

頂輪真言曰


　【◇】　【◇】　【◇】曩　慕　三　曼　多　那　羅　那羅　跛　左

【◇】
啰　吽

召北斗真言曰


　【◇】
曩　莫　三　曼　多　那　羅　曩　翳　醯　呬　頗
【◇】
伊　賀　伊　那　伊　迦　伊　啰　伊　謨啰(二合)
【◇】
哆　啰　伽　啰　唅　娑嚩　訶

以手取木及谷并酥蜜油等。擲之于爐內火燒之。自專視其本命之星。若動搖變色。光照通爍光貌黃白者。即應愿如來依前法七日夜而為之。必應如事不即其星藏沒不見(決云不求也)謂北斗七星者日月五星之精也。曩括七曜照臨八方上曜于天神下直于人間。以司善惡而分禍福。群星所朝宗萬靈所俯仰。若有人能禮拜供養長壽福貴。不信敬者運命不久。是以祿命書云。世有司命神每至庚申日。上向天帝陳說眾人之罪惡。重罪者則徹算。輕罪者則去紀。算書紀告即主命已者。是故如來為末世薄福短命夭死眾生故。說是一字頂輪王召北斗七星供養護摩之儀則。為供養者。令其屬命星數削死籍還付生籍。若諸國王于自宮中作曼茶羅。如法護摩禮拜供養。北斗歡喜為擁護故。久居勝位恒受安穩。后妃夫人后宮彩女。王子群臣三公百官。上下和穆不行非法。人民熾盛稼穡豐饒國土安寧。無有災難不現怪異。疫病死亡不起。境內怨敵群賊自然退散。故以是法甚為秘要

北斗七星秘要儀軌