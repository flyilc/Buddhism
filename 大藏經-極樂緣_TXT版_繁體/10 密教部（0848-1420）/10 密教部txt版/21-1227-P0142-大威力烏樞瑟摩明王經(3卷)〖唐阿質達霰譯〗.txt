　　No. 1227

大威力烏樞瑟摩明王經卷上

　　　　大唐北天竺國三藏阿質達霰譯


敬禮一切佛復次諸菩薩。爾時會中無量俱胝明仙之所圍繞。摩醯首羅天王大部多主。從座而起頭面著地。前禮金剛手菩薩摩訶薩足。作是言菩薩唯愿演說大威力者。不空無礙教令諸。無比力勇健者。金剛菩薩所愛樂者。諸天阿修羅梵王帝釋所歸仰者。夜叉羅剎毗多拏布單那所怖畏者。降怨敵者。辦諸事者。曼荼羅法所秘密者。時彼眾會同贊摩醯首羅言。善哉善哉作意善哉善哉大部多主。為我等類決定勸請

爾時金剛手菩薩。逶迤抽擲金剛杵已。便下金剛莊嚴蓮華之座。顧彼眾會。即入怖畏金剛大忿怒遍喜三摩地。然后無量百千俱胝所為報障有。皆大振懾悉見其身。為烏樞瑟摩所押伏。命將欲盡。如遇劫燒其意迷悶。俱發聲言唯愿哀憐施之無畏

爾時金剛手菩薩摩訶薩。從三摩地安詳而起。告徒眾言。大威德者大光明者大忿怒者如汝所言。如是薄伽梵大威德者大忿怒者大光明者

爾時薄伽梵金剛手菩薩摩訶薩。如師子顧作此瞻視唱如是言。大部多主我今說烏樞瑟摩秘密曼荼羅法。若暫聞者一切事業皆悉成就。不有非時夭橫。但諸惡事皆不及身。毗那夜迦伺不得便。一切眾生之所愛敬。一切怨敵常皆遠離。一切密言皆得成驗。諸金剛法任運當成。一切不祥即得解脫。一切吉慶常當加護。若持此明滿十千遍。即同登壇具足灌頂。如遇明師之所傳授。次復當陳烏樞瑟摩曼荼羅相。先應具受三歸八戒。發菩提心慈慧悲愍。其立壇地應當擇處。若于山間或在莊居。或于曠野或在寒林。或在凈室或河岸側。或獨樹下或閑宅祠宇。如法治地建曼荼羅。三肘四肘或復八肘亦十六肘。若降伏法三肘三角。作若寂災法四肘或八肘。若增益法及為國王十六肘作。用黑月八日。或黑月十四日。以心密言加持清水用灑其地。又以紫檀摩一圓壇。布以祥草上散赤迦啰尼啰花。以涂香眾花散于壇上。加持佉馱啰橛一百八遍。釘入大壇四角及中成結地界。乃作根本遍擲印誦密言七遍。取紫檀遍涂地。以五色線拼為界道。四角四門運以黃赤綠黑。乃于壇心畫佛。佛左傍畫金剛手菩薩。持杵。有諸使者及金剛鉤明蛇。捧杵瞻仰菩薩。次右烏樞瑟摩明王。持青難拏(唐言棒)以夜叉及阿修羅眾。并訶利帝母及其愛子等為侍從。皆瞻仰明王。于東北角大自在天王執三股叉。并妃。東方天帝釋執金剛杵。東南隅火天執了戾棒。南方閻羅王執那拏。西南方寧帝執劍。西方水天執赤索。西北方風天執緋幡。北方毗沙門執伽那。三面畫毗舍蛇眾。東門內畫三股叉守護。以新瓶皆滿盛凈水及寶物五谷等。以彩色纏項。取一口瓶置佛前。安紫檀杵于口上。余瓶皆以赤花或果木枝塞口。四角四門各置一瓶。佛前置兩段衣服充供養。金剛圣眾乃至天等亦用衣服。每尊皆置飲食香花。壇外道梵行界道(壇外正方遺灰)其瓶先加持一千八遍乃置之。請諸尊依法。引弟子誦金剛三昧耶密言。才令弟子耳聞。散花所至彼尊有緣如法灌頂。若登此壇即同入一切曼荼羅訖。一切天魔毗那夜迦皆悉順伏。命終生阿拏迦嚩典宮(毗沙門天王宮)

復次重說無上秘密曼茶羅。以黑月八日或十四日。可稱贊地而建立之。四肘四門布以五色。或塼灰末于中畫佛。次右觀自在菩薩。次右馬頭明王大忿怒形。佛左金剛手菩薩。次左大威力烏樞瑟么明王大忿怒形。佛前摩么雞金剛部母。四角置一瓶佛前一瓶。以不截彩覆之名勝瓶。外壇東北隅。大自在天王執三股叉并妃。于余隅畫半杵或杵印。以香花飲食供養。如法引弟子灌頂。所用物充以心密言加持

復次契相。根本遍擲印。先正立極力引左足頓地。向左亞身。右手握大指成拳。申臂令豎。左手為拳約著心。舒頭指如針。眉間嚬蹙目當專注。此遍擲印乃能怖畏諸障難者。阿修羅門所有關鍵亦能摧破

大忿怒印。并雙手。中名小指等互以面相著。其大指捻其三指甲。便相握成拳。舒頭指合如針。此契能作一切事業。縛撲請召辟除卒忤。又令遠離能殺枯瘁護身

普焰印。手背相著指頭垂下。名下合掌。乃深交諸指。二小指如針大開掌。二大指互捻頭指甲側。此契能成一切事業

杵印雙手內相叉為拳。舒左中及頭指。右中頭指亦然。二中指相合。微屈頭指各近中指傍。大指相并押無名側

打車捧印右手握大指成拳

剪刀印結次前印。舒頭中指如剪刀股。徐動之

大墻院印結前棒印。極開二頭指

頂印結次前大墻院。屈右頭入掌如余指

頭印如大墻院屈左頭指入之

甲印準墻院。屈二頭指相拄如環。此印有大威力能作一切事業

復次畫像法。用?徑方兩肘。依口酬價。乃以牛糞摩壇。豎紲于內。以赤花飲食供養。因食食良工圖如來像。坐師子座手作說法相(以左手大指頭指頭相捻。并舒中名小三指右手亦然。及以左手仰掌。橫約著心。以右手腕著左手名小指等頭。以掌向外散其三指也)

如來左畫金剛手菩薩。右手執杵左作問法相(并其五指微屈之如仰[金*敖]形。引手向前掌向如來也)

次左畫大威力烏芻瑟么明王。大忿怒形。目赤色通身靘黑色。舉體焰起而有四臂。右上手執劍。次下罥索。左上打車棒。下三股叉。器仗上并焰起。如來右金剛部母么么雞。多發美貌通身靘色。胡跪合掌恭敬白佛。部母右行者。胡跪兩手執香爐供養。其紲勿經打污。無毛發者。勿用臭色及有命之色。其畫匠每日受三歸八戒。長齋具大善心新衣清潔(行者亦爾勿離其傍。速成為上。后有畫像亦準此也)

復次于此像前。面東誦根本密言。乞食禁語兀如枯木。當印制底。如是相續滿六十萬。遂即登山建立前秘密曼茶羅。持劍作大壇。用阿伽嚧(沉香也)充柴。郁金華和白檀香燒之晝夜。成持明仙之首得一切悉地。有大威力壽齊日月。命終生阿拏迦啰典宮

若置訶哩多攞(雌黃)或安善那(眼藥)或么曩始攞(雄黃)或捧。準前作火壇。功力同劍。若乞食于一月內無間念誦。取白月十五日畢。其日。布像敷阿說他葉(廣府有之)于像前加持三金(金銀赤銅)娜拏七遍。置上加持持之。焰起劫壽有大威力。一切阿修羅一切夜叉羅剎鬼神諸天皆大順伏。若三金娜拏一月內加持之日滿。準前加持焰起持之。劫壽身等大威力明王

若人以三金杵。代娜拏焰起。身同金剛手菩薩。若以三金輪代杵焰起。身如日輝成明仙中輪王

若又絕食三日。黑月八日布羊躑躅葉。葛塔葉是。于像前補沙鐵鉤長八指。于葉上右手而加持。焰起執之洞視土地。位同帝釋游戲三十三天。天龍鬼神欽伏

若絕食一日。黑月八日或十四日。布阿說他樹七葉。于像前置雄黃于上加持。焰起涂之持明仙。煙隱。暖熱善行

若于山頂誦十萬遍。天大威力烏芻瑟么明王現。甚可怖畏執心勿懼。云須何作白言。薄伽梵成就一切事。但乞一愿持明仙。或降阿修羅或召諸天皆悉隨意

若于吉祥門首布像。誦三十萬遍訖。阿修羅女自出迎之。可將五百人同入。彼輩作障身便干枯

復次畫像法。取兩肘紲彩畫大威力烏芻瑟么明王。身赤色怒形狗牙露出。密目(如貍眼即是)發黃色上沖。左持杵右娜拏。行者食不食凈與否。像前誦三十萬遍所作皆辦

若于吉祥門首。面北布像。行者面南。苦練薪作火壇。進毒藥末芥子己血。滿一千八修羅女子身如火燒。獻長生及點化藥。不受藥者。諸女攜手同入其宮。先有明者我當王彼。不畏娜羅延業。輪壽多劫。尊貴快樂身有光明。種種神變命終生天

若于吉祥門首布像。作火壇燒紲華子。一千八滿三日。乃結根本遍擲印。彼門即開無障而入

若有龍水岸布像。作火壇燒鹽滿一千八。龍出受命隨意驅使

若先絕食三日。置像審銘柴(唐言茍杞)作火壇。芥子油和芥子燒滿一千八。能召一切人天

若以鹽成悉底哩置像。作火壇片片割進火中。日三時令盡滿七日。稱名百由旬內至

若以諸天空祠廟中布像。阿說他薪作火壇。苦練葉和芥子油。進其中一千八遍日三時。經七日即有天神來現。云作何事隨意驅使。若先絕食三日。以黑月八日或十四日。于大自在天王前石陵伽南。以右手掩上加持。須臾有大聲者。三天王現受驅使。不現彼身干枯。若準前先三日絕食。黑月八日或十四日。布像作火壇。進羊躑躅花一千八遍。又執其花加持一遍。擲打夜叉女膝。即相敬

若要長生藥眼藥金銀寶玉等。悉皆從命。若以佉馱羅木作三股叉。絕食三日以日月蝕時。寒林中布像。以香花飲食廣以供養。右手持叉加持之。叉焰起止。后于夜分豎叉于地。七寶堂宇現是人前。天女繽紛充滿其處。云欲何所作。歌舞音樂種種驅使。將曉去叉如故。若取一尸無[病-丙+盤]痕者。洗浴之置大河側。首東仰臥。日正午四面各令一丈夫執刀而立。行者尸心上坐。取雄黃內尸口中加持之。藥若變熱。一切貴敬。煙隱。光升空

若絕食三日。黑月八日或十四日。布像廣陳供養。以阿樞迦木合。盛素嚕(二合)但(引)戰曩藥(此是藥名帶赤黑色。重比金出天竺。末涂目中仰視日能奪其光。見日中有者為真耳)置像前加持之。熱貴敬。煙生遁形。焰起持明仙。身光如日圓滿可愛壽七千歲

若絕食三日。黑月十四日。寒林中取無[病-丙+盤]痕尸。以香湯洗浴之。以頭向東臥著。香花供養。行者裸形被發。尸心上坐。取白凈髑髏。滿盛白色芥子。置尸口上加持之。芥子盡隱。執髑髏騰隱自在。為一切騰空隱者之首

復次不擇凈穢食與不食。先誦三十萬遍。又以應肘量紲(一肘或二肘或三肘或四五等肘后言應肘量準此)畫大威力烏芻瑟么明王。作大怒形。左持杵。右娜拏。左視。龍為瓔珞(龍作蛇形)明王左畫大寒林及行者。于明王右畫山座。以赤花飲食供養。黑月八日于制帝布像。廣設供養。作大壇。以烏曇波羅充薪。進赤色未開花。滿一千八其日三時。即成驗。能作一切事法人天貴敬

若眼藥法。取尾避多迦木(毗梨勒木)合子。盛素嚕(二合)但(引)戰曩。月蝕置像前加持之。得熱煙焰生三種驗功力同前。若取犬舌以三金鍱裹。月蝕時加持。煙生口含藏形

若口含嚩極(菖蒲根也)持密言。取三種成驗。熱得一切總持不忘。煙生藏形。焰起作持明仙。若于山頂誦九十萬遍。為持明王

若乞食禁語誦四十萬遍。絕食一日。黑月十四日于制帝前布像。廣設此供養。并作火壇進安悉香丸一千八。其日三時作小持明王。若食乞食安悉香伴紫礦汁進火中滿十萬遍。見用

若取么戶保怛哩迦(唐云天門冬根)進火中一千八遍。迦那至

若水中立至臍誦十萬遍。一切伏藏盡現。能開枷鎖止業輪。起死人勝冤敵

若月蝕牛糞作壇布像。以赤銅碗盛赤[牛*因]牛蘇置中加持。執食之總持不忘。煙生長生。焰起藏形

若以烏曇跛啰薪作火壇。芥子黃芥子么沙(天竺云毒藥)以血和之。進火中一千八伏藏自現。結根本遍擲印。又執佉羅木杵向前降之。寶物涌出

若絕食于恒河側誦三十萬。阿修羅門開。若稱吽字降山山碎。禁諸江海能令枯竭

若絕食于寒林中誦四十萬遍。梵羅剎及諸鬼神作美貌而現受命。若驅使遲違稱吽字打地一下。彼當殞絕。稱莎嚩賀再生。大自在天王廟中。絕食誦十萬遍。大自在天王現以香華供養問訊。從天王乞其一切道術如意成驗。若于大自在天王妃前。絕食誦十萬遍妃現。隨心乞愿。不現彼死或干枯

若依前法誦密言。欲令梵天夜摩兜率及天帝釋等一切天王現。并得如意

若取一尸稱吽字。以足加尸首。令聲足齊下。尸當起大叫。持劍斷其首成黃金。不者尸叫。告之有舍睹嚕某甲持始羅來如意

若以補沙鐵作劍。月蝕時加持。焰起持之身同大自在天王

若補沙鐵作斧。月蝕時加持。焰起持之為毗舍者王

若補沙鐵作刀子。月蝕加持。焰起持之為明仙王。功用最勝壽命尤多

若以蟻墳土塑成形。行者以足加心上。作壇。白芥子毒藥及血置于左手中。以右手捻燒。經七日日一千八。王貴敬族亦爾

若食乞食誦四十萬遍。一制帝前布像供養。以密栗嚩薪作火壇。并取其果進一萬顆。為持明王。天龍順伏

若加持華或果七遍贈人貴敬

若一日不食。黑月八日布像。阿說他薪作火壇。進黑油麻一千八。王臣貴敬

若三日絕食。進酥蜜酪白芥子于火中。一日三時二千八滿七日。為持明王

若燒酥滿一千八。經三日王貴敬

若取舍多華(唐云回香花)酪蜜酥相和。進火中一千八。滿七日即得金錢一百　若燒粳米乳粥一千八。日三滿月。五谷盈溢用之不竭

若紫檀末加酥。內華于中。進火一百八遍。日三滿七日迦那至

若從黑月一日起布像。遏迦薪作火壇。烏麻油和酥。迦瞻摩樹華。一內一燒一千八。滿七日得金錢八文

若乳和蜜相和以青蓮葉。一內一燒滿三十萬。伏藏盡現

若召人。大寒林中布像。香華供養。紫檀末成彼形。佉馱啰木作火壇。男從右女從左足起。一割一燒令盡。百由旬外一月而至。若大寒林中布像。紫檀摩壇。水和王蹤下土一把。塑成形。從右足割進火中令盡。敬重

若寒林中布像。香華飲食供養。進虞么娑于火中。滿一千八貴敬

若進阿底目迦多華于火中十萬遍貴敬

若大寒林中。尾避多迦木作火壇。進么訶么娑晝夜。一切毗舍遮眾梵羅剎等敬重。若舍睹嚕。今梵羅剎為病

若悉馱薪作火壇。初生犢子糞和紫檀末。作丸進之日三時。時一千八。滿二十七日得牛千頭。若截白檀香內杉木脂。進火中日三時。時一千八。滿二十一日得大莊五所

若截杉木進摩咄啰火中一千八。滿七日得金錢一千文

若食糗及水。布像供養坐吉祥草。十五日念誦勿間。絕食三日。黑月十四日布像供養以白芥子油然燈。乃截黑阿迦嚧(唐云沉香)進缽啰奢薪火中一千八。像形動或目動或作吽聲。若形動為持明輪王。若名香和牛酥。進火中一千八。得群羊。牛不走失疫病　若酥蜜相和。又內炒稻谷華于中。進遏迦火中滿十萬。五谷盈溢

若取紅蓮葉進河中流入海者。滿六個月。次絕食三日。白月八日布像供養。烏麻油和名香。截紫檀木杪進火中晝夜。大吉祥天現。以白檀閼伽供養。天云須何愿。白言持明輪王。天從行者口入無礙。即得如意無有天龍鬼神為怨敵者

若酥蜜酪相和。一內名華。進遏迦火中一千八。妻妾貞潔

若黑月八日酥蜜相和。內炒稻華于中。進火中一千八。日三時滿七日得千戶大莊

若供養像。黃芥子和郁金。進嚩吒薪火中。一日三時時一千八。滿七日國王貴敬

若供養像。阿底目迦多薪作火壇。進其華于中滿十萬。大臣貴敬

若供養像。進夜合華于火中一千八。妃貴敬

若取眾名香蜜和。作迦那形。充七日割進火中。日一千八貴敬

若海鹽和芥子油。燒日三時時一千八。經一月族姓人貴敬

若寒林中坐髑髏上。寒林薪作火壇。進血于中晝夜。茶吉現。以血充閼伽供養之。云有何事。隨意乞大愿天神貴仰

若大寒林中。黑月十四日取裸形尸。肉進火中。從日入至夜半。梵羅剎作忿怒形而為奉教。后日得衣兩事金錢一百文。若取寒林華鬘。進火中一千八首陀貴敬

若以蠟作毗舍遮形。割進火中。毗舍遮眾現為奉教。后日得衣服

若截阿樞迦(無憂也)抄愔愚多油。進火中經一月為持明王

若進薰陸香于阿樞迦火中。日三時時一千八。經一月得大莊

若以飲食華供養像。以其華一誦一散像前。滿一百萬遍。為持明王

若取摩勒迦華飲食供養。散其華十萬見用

若常持念此密言者無眾諸衰難

若酥烏麻油。一日三時時一千八。進火中滿七日得大莊

若加持佉馱羅木橛一百八釘。入怨人家內彼善心相向

若龍華須進佉馱火中。日一千八經一月迦那至

若酥蜜相和。一內回香華。進阿波末哩迦(唐言牛膝)火中。滿十萬家內七寶自涌

若酥蜜酪和阿波末迦子。進屈嚩迦薪火中。滿十萬王貴敬

若黑月一日。阿樞迦樹下。庾體迦木敷華。一內酥蜜酪中進火中。滿十萬得金錢一千文

若制底前布像供養。進俱羅吒迦華于佉馱羅火中。滿七日大威力烏芻瑟么現滿愿

若進阿杜華于佉馱啰炭火中一千八。七日伏藏現

若進阿伽悉地華于苦練火中一千八。經七日得金錢一文

若以內摩勒地華酥蜜酪中。進瞻卜迦火中。經一年共誦一十萬。得金錢十萬文

若以泥塑嚩啰呬。紫檀供養持密言盡夜。彼當長喘與行者黃金千斤

若流入海河立。其水至骻用阿迦羅充燒香。以名華一熏進水中滿十萬。為大持明王人天歸命。若截阿說他樹枝。一內酥蜜酪中。燒之十萬遍為小持明王

若油麻酥蜜酪相和。進火中滿十萬見用。若截松木進火中十萬遍見用。若酥蜜相和。截蜜栗嚩樹根。一內一進火中滿十萬大富

若黑月八日供養像華。和郁金華。進火中一日三時。時一千八滿七日大富

若有龍水邊。白月五日布像。供養龍腦香龍華須。和進火中滿十萬。其龍貴敬得寶珠十萬顆

若黑月八日大自在天王廟中。一內阿底目迦多華于酥蜜酪中。進火中日三時時一千八。滿七日得大莊五所。若進訥嚩草(骨路也)若進火中。滿十萬長壽

若進屈野迦欲敷華于審銘火中滿十萬王女敬重

若粳米和烏油麻柤。進脂俱吒火中一千八饒奴婢

大威力烏樞瑟摩明王經卷上大威力烏樞瑟摩明王經卷中

　　　　北天竺三藏阿質達霰譯


若粳米和牛蘇。進火中十萬遍生有相之子。若杉木脂和酥。進火中十萬遍增七寶財。若以飲食香華供養像。像前地上畫人或王。行者形心上坐誦十萬遍彼并族貴敬

若白芥子郁金華和。進迦赦若火中。日三時時一千八滿七日王族貴敬

若么沙末芥子油和。塑為啰形。從初夜割進缽啰奢薪火中令盡。彼貴敬

若烏油麻粳米和煮。又以烏麻油和。進火中日三時時一千八滿七日首陀貴敬

若烏麻柤進火中一千八迦那貴敬

若粳米粉成舍睹嚕。取脂俱吒枝為橛。加持一千八遍釘口不能語

若寒林炭盡梵羅剎。誦一萬令舍睹嚕么羅寧。若解彼咒法者。以香華飲食供養像。像面向北人對之。芥子毒藥血和。進味達迦多薪火中一千八。彼當失驗

復次羯磨壇。先對像面東念誦畢。便作此壇。于大河海側或大寒林中或高山上。如法摩地訖。準前畫院。開一門正方八肘。當中畫大威力烏芻瑟么明王。于右畫若棱多者哩嚀明王。怒形斜目。右于左畫阿吒吒僧伽明王。入門門右角。內畫大自在天王并妃。又于門左角內。畫那羅延天王。四臂皆執器杖。又于北方畫伽那。一角內金剛杵。西方赤索。一角阿跛邏攞龍王印(畫一小階。階上畫一蛇頭。蒙出項以來)南方一口黑色劍。壇內諸尊并坐。以心密言加持灰。于壇外正方作梵界道。以飲食香華供養。凡入壇物皆以心密言加持之。取雄黃以石研成粉。牛乳和為丸。五布阿說他葉于壇中。以藥丸置上。行者以忿怒形加持之。焰起取一丸施與諸天。以一丸施與先成持明者。以一丸施給侍者。余丸研涂額上喉及心。成天明仙身生瓔珞。其發右旋婉轉紺色。異常貌同諸天壽一千歲。若煙生王諸隱形仙。若熱能令一切眾生喜見柔伏。供給財寶壽年百歲。若三相不現涂額眾人貴敬

若以雌黃或牛黃。代雄黃亦得驗

若黃丹和己身血。置凈髑髏中安前壇上加持。焰起取少涂額。王一切天仙余相準前

若沐浴衣。邏結差啰細曩紲熏香。壇中坐持明。身上焰或起煙生熱等功力準前

若取紅蓮須龍華須末之。酥蜜和之。金碗盛置壇中加持焰起藥成甘露。服之成自在天。身壽遠劫不復饑渴。煙生藏形。熱總持不忘。壽千歲無病一切眾生貴敬

若月蝕時立壇。赤銅碗盛羖羊乳加持之。焰起服之王一切天仙壽如日月。焰不起壽一百歲得大勝

若補沙鐵作三股叉。或佉馱啰木長十二指作。行者澡浴遍體涂灰禁語。加持叉三十萬。候月蝕以置壇中加持。焰起持叉身成大自在天王。面有三目威力亦等。煙生之王諸隱形仙熱有大威力

若補沙鐵作杵長十六指。以紫檀遍涂之。黑月八日或十四日。月蝕時。立前壇。于道路取少凈草布中。置杵于草上。取黃牛酥一加持一澆杵上。滿一千八諸鬼神及毗那夜迦。并阿吒吒訶僧見。勿畏。結那拏印持明彼皆退散。然執之加持。焰起持之得帝釋位。具足千目王三十三天。阿修羅眾皆來頂禮。納其女子力伏魔王。煙生王隱形仙。熱壽百年天龍順伏。若作三金輪。大寒林中立前壇。準前置輪。澆酥一千八。壇中右手執輪加持。焰起成諸仙輪王。威力倍勝首羅及帝釋。神仙歸仰命終生阿拏迦嚩典宮。若佉馱啰木作劍。以三金鍱裹三處。山頂布前壇。以右手持之加持之。加持令劍作青色。便住立其地。先布少凈灰。以劍頭當灰中拄之。一切隱身諸仙并現作禮旋繞而去。取其灰少少分布與人。彼得灰者皆成天仙

若佉馱羅木作伽那。以赤色華鬘掛于伽那上。準前置執加持。焰起成毗沙門天王大力夜叉之主。無量鬼神而為給侍。便往阿拏嚩典宮壽一大劫。若素嚕(二合)但(引)戰曩末。以么啰(二合)頷銘(二合花及葉掌中和末候乾和搗津又泮滿一千遍)和之(又搗為末)以金碗盛之。又以金碗蓋之。準前澆酥滿千。乃置碗于掌中加持。焰起末涂目中。飛騰自在諸天圍繞給侍壽遠劫

復次阿毗遮嚕迦法。大寒林中立壇。以心密言加持己血。一遍灑其地。候干又灑清水。又以寒林灰涂之。寒林灰界壇院。三角三肘開北門。門外畫羅剎發上豎怒形。以人骨莊嚴之。右手掌一髑髏盛血。作向口飲勢。壇心晝娜拏印。焰起。三角各畫佉吒望伽及毗舍遮眾。以犬肉祀羅剎毗舍遮。前置酒。行者裸形被發以頭中無名三指。涂己血于額兩肩心喉。大怒心左繞壇行一匝立。稱烏芻瑟么名。更灑己血于壇。以華鬘繞壇院一匝。粳米飯和血。置髑髏中安壇中。人骨和發為焚香。又一髑髏滿盛血。赤華鬘纏之。又以三髑髏壇前支纏華者煎之。行者蹲踞坐。持人脛骨攪血。仍咬牙嚙齒大怒形持密言。血中焰起有無量聲喧空。必不損人慎勿怖。其阿吒吒訶僧及諸鬼神。身皆焰起以種種惡形來現。云須何愿隨意乞之。若國家有大陣敵。或惡人毀除三寶。令系之皆大喪敗

若不擇時日。依前作三角壇。唯除華鬘纏髑髏并支者。以建吒迦(唐言棘也)薪作火壇。髑髏末毒藥末和血。進火中一千八舍睹嚕摩啰寧

復次寒林衣應肘量者。寒林中或路上作壇。以血灑之壇北布之。以己血畫之。發上豎怒形四臂。一手掌髑髏。第二手娜拏。第三手人頭。第四手杵衣虎皮裈。黑月八日大寒林中布像。以黑飲食赤花供養。行者蹲踞坐。以灰畫舍睹嚕。血和芥子置一髑髏中。行者于舍睹嚕上蹲踞坐。以建吒迦薪棘也作火壇。進血芥子于中晝夜。非支么啰寧。三夜作一家。七夜作七族。一月夜尾曬也

若墓田或殯宮布之。蹲踞坐。進鹽和血于建吒迦火中。一千八摩啰寧

若布像。像前以灰或炭或稻糠灰。畫彼形。心上坐。進血和灰于寒林殘薪火中。晝夜。家摩啰寧惹七夜

若寒林中布像。取其炭末和水。作舍睹嚕。佉馱羅木橛長兩握涂血。于釘花仡哩娜。乃坐橛上持明一千八。日三時滿三日摩羅寧

若行者內衣于血中披之。水立至臍。持明血干。披亦然

若寒林中布像。犬肉芥子油和。進火中一千八經十五日摩啰寧

復次扇底迦壇。于凈室或河岸作方四肘。準前壇樣圖之。當中畫金剛部母。右畫金剛拳明妃。左畫金剛鎖明妃。部母前一角內。大威力烏芻瑟么明王。一角內金剛手菩薩。四角內及壇心。皆布阿樞迦葉。葉上各安一水瓶。以香花飲食供養。用缽羅奢薪作火壇進酥。稱么雞明滿一千八。又進牛乳。每遍稱烏芻瑟么莎嚩訶一千八。官事散病愈矣

若準前七日作。國內疫差。若壇前油麻油酪蜜酥和進前火中。日一千八七日病差事散

若依前立壇布像。取像內牛乳中。出之又布。進牛酥于前薪火中一千八。瓶盛少香水加持七遍。將瓶就彼病人處以灑彼面。云愿汝即差。其瓶滿盛清水置壇中。持一千八令浴之差矣。若烏曇跛羅木作匙。先三誦三策酥。乃進阿說他薪火中。次一誦一進稱彼病者名一千八差矣

若加持粳米飯和乳。與食經七日差矣

若依前布壇像。截烏曇跛羅枝一內乳。進審銘薪火中一千八經七日彼差

若布像。取油麻油酥蜜酪和。進審銘薪火中。一日一千八經七日摩啰寧

若進乳于審銘薪火中滿萬摩啰寧

若內像于乳或酥布之。進乳審銘火中。又加持香水灑彼面差

若酥煎美餅及酪蜜酥乳等供養像。以粳米飯和酪。或酥乳蜜和。進阿說他火中。日三時時一千八滿七日致富

若佛殿或神廟中。依前供養像。進龍腦香于谷木火中。日三時時一百八。滿七日七寶六畜增長

復次以白檀香木。刻本尊長六指。行者頂戴水中立至項。盡日持密言。家內行疫鬼死。三日作。城內疫差鬼去。七日作。境內差鬼去。若以阿說他木。與前壇像作座。以牛糞于路上作壇安像供養。然牛酥燈。像面向西行者面東。坐草團上捧白檀香水以奉請。密言加持七遍。迎本尊降入像中。惹底華(一名蘇末那)一內乳中。進火中晝夜。當莊內疫差。七夜作。國內差

復次以郁金畫本尊。行者受八戒持齋。頂戴像設幡花燒香供養。引之右繞莊一匝疫差

復次按俱咤木或阿說他木刻本尊。于四衢路以香花飲食供養。人發并骨末之。進按俱咤火中。日三時時一百八遍當莊疫差

復次補沙宿直日(唐云鬼宿)飲食香花供養。阿說他樹用取其北引根。牛五凈和少清水。持莖草揩洗之。或鬼宿直日市紫檀木依前洗之。日日初摩一方壇。置木及所刻像刀斧等。于中以根本密言加持紫壇木。香水七遍洗之。行者八戒十善。壇西進酥于火中七遍。結根本及娜拏印。令匠于壇中速刻本尊。左手持杵右執娜拏。怒形右視如立勢。如立根本印行者在側持明勿絕。令白月畢。以檀香水浴之。以飲食香花供養。以彩色嚴之。像額間點赤或黃至來月一日開目立壇。以飲食安悉香花供養三寶。其日于壇像前起首持明十萬。乃候月蝕立壇布像。像面西。飲食紫檀香花供養之。燒安悉香結娜拏印加持之。印焰起入行者頂。持明王有聲見用。若或河側供養本像。作佛手一磔量(佛手一磔今人之三磔以二尺四寸準也)制帝十萬。誦密言三十萬遍。乃以黑月八日或十四日供養加持。焰起為明王

復次黑月八日。依儀供養按俱咤樹。取其根本尊。右手舒五指以掌拓心。左手持杵。左足踏毗那夜迦。右足踏娜拏。令娜拏一頭押毗那夜迦。取按俱咤花和芥子油。進按俱咤火中。晝夜令滿一萬遍。夜半作大聲現。候至午。佉馱羅木和芥子油中。進按俱咤火中一千八。滿七日毗那夜迦死。若進乳于火中一千八寂災

若以蟻墳土作毗那夜迦形。應肘量。大寒林中立壇。置形于佉馱羅木長十指。和毒藥及血。進佉馱羅木火中。滿萬遍。夜半形作大聲得其悉地。后作毗那夜迦法皆成就不被惱亂

復次于應肘量紲上。畫大威力明王。左上手掌髑髏。下手豎頭指擬勢。右上手持那拏。下手執杵。像前畫一毗那夜迦胡跪合掌。左足下踏一毗那夜迦。立壇布像。以赤花飲食紫檀香供養。取一內進苦練火。當乃諸惡鬼神以種種形。見作吒訶吒訶聲。慎勿懼。毗那夜迦啟言。有何事喚我。勿與語。得毗那夜迦悉地。后無畏難。若被毗那夜迦作障難者。像前誦一千八。難止。若水立至項。結娜拏印誦一千八彼眾退散

若取五谷及新果并名香。置一瓶中。滿盛清水以庵羅葉塞口。牛糞摩壇。置瓶于中加持一百八遍。若毗那夜迦為病。或遭鬼魅。或年十六已下人。諸鬼神所中者。浴差。婦人過月不生。浴之即產。薄福之人浴之罪滅致富

若加持菖蒲根一千八。口含訴訟得理

若進阿缽羅指多花火中。滿一萬辟兵。若誦密言七遍。以頂上少發作一結辟兵若童女合紲花作七結。系臂不為諸毒所中

若鬼魅所中加持水灑其面。結娜拏印持明差矣

若治毒加持清水灑彼面差。或加持苦練葉七遍掃彼身差

若為諸龍所傷者。加持清水一百八令服之差

若惡瘡丁瘡加持土七遍。和水涂之差

若遇怨敵結娜拏印明一百八。彼發善心相向。若止惡官亦爾

若為人抵犯者。結娜拏印彼不能語

若恒憶念此密言者。本尊隨逐眾魔不近。止盜賊水火辟五兵延年

若欲食先加持之七遍服之辟眾毒

若人患心狂或為人厭令爾者。結娜拏印彼耳邊誦七遍

若療前狂病。以二瓦碗相合結娜拏印。彼耳邊誦七遍撲破其碗差

若療痃癖。加持烏麻油七遍涂腹差

若加持凈水散于十方。一誦一結練線滿七系臂自護護他

若自經穢但誦之解矣

若加持右大母指七遍。以其印額誦一遍次右肩次左肩次心次喉成護身。辟師子虎狼及諸怖畏

若晨朝沐浴以華供養本尊。誦一百八辟兵災橫見歡喜

若有官事或怖畏。依前供養持明止矣

若國家大兵敵者。布像內阿波末哩迦(牛膝)子。酥蜜酪中進阿波末哩迦薪火中。滿萬敵退

若療藥毒牛糞作壇布像。截佉馱羅木二十一枚加持七遍點芥子油進火中

若中鬼魅。加持一瓶清水一百八。令浴差

若被禁系。持密言枷鎖解脫

若療癩。加持紫檀香一千八涂之差

若菖蒲根末和蜜。加持一千八服之療冷癥

若患瘧。加持恒山花一千八令頂戴差

若患癩癇或及惡風者。進萎花于佉馱羅木火中一千八差

若令童子沐浴涂紫檀香。衣以新衣瓔珞。牛糞涂壇。遍散赤花令頭戴赤花鬘。加持赤花七遍令捧而掩目。焚安悉香結娜拏印加持。本尊降問事

若步多鬼中者。素啰娑藥和香燒。結娜拏印加持彼。被縛赦之差

若芥子末塑彼形。割進火中。令形支七日摩啰寧

若寒林灰于髑髏上畫彼人。寒林柴火炙之。持明如火七日內摩羅寧諸術不解

若寒林炭和水塑彼形。或以其炭畫之。以釘釘口加持二十一遍或一百八不能語

若依前塑畫。口上燒苦練火。心上坐。毒藥血鹽芥子和進火中一百八同前

若準前塑畫。頭上坐心上燒火摩羅寧

若依前塑畫。釘心腳上坐。澆水于釘上滿一百八。水病摩羅寧。若去釘加持乳一百八與之浴復

若加持素尾爛戰(此藥青色似鐵生)末一百八涂目見者貴敬

若加持清水一百八洗面。謁王貴敬

若加持清水一百八洗面。訴訟得理

若蛇皮進苦練根火中。或佉馱啰木火中。日三時亦一千八滿七日摩啰寧

若于凈室或四衢路中或寒林中。日午截鴉翅進摩訶迦羅火中一千八如鴉飛

若進乳于火中一千八復

若離合三日絕食。午時進蛇肋骨于迦赦惹火中。一千八滿七日

若已血毒藥。夜半進寒林薪火中一千八。經七夜摩啰寧

若誦部母密言。進酥火中一千八。又誦根本密言。進牛乳于火中一千八

若先三日不食。大自在天王廟中(有名相處)布像。先廣設供養。便眠夢本尊告諸。某處有伏藏可取之

若黑月八日夜半。凈室或寒林中。血和毒藥。一內摩咄啰子。進摩咄啰火中一千八滿七夜。烏嗟娜曩若進酥于火中一千八復

復次像前先誦十萬遍三日勿食。第四日二時入水中立至喉。結娜拏印或打車棒印。或杵印或罥索印或劍印。持明王至夜半出于岸側。以莽度迦薪(唐云甘草)充火壇先以莽度迦木刻其印。一內木印于酥蜜中燒之。至止后以印。印山山碎印海海竭

若蛇咬印之彼求哀赦之瘥

若印人彼被縛

若印枷鎖即得解脫

若印毒藥服之無苦

若欲作一切法以印助之速驗

若惡人相向。作嗔心印之。彼吐血或失心

若患鬼魅及風癇。加持黃芥子七遍打面差

若進虎爪火中七遍不被虎傷

若加持苦練根一千八系臂無一切畏

若加持摩訶迦羅根一千八。置門頰上一切鬼病不入

若加持頂上少發作一結。一切處無怖畏

若絕食一日。黑月八日或十四日。制底立壇安像供養。于金剛部母前燒安悉香誦一千八。便敷草根吉兇具告

復次止雨。以紫檀作壇。布像香花飲食供養。持明止矣

若惡雨雪雷雹。結杵或娜拏印。持明止矣

若祈雨黑月十四日。大河側以蟻墳土塑龍。籠葉芥子油和遍傅之。以足加龍首。結娜拏印加持之。盡日止雨足

若以牛皮白月五日。寒林炭末和水傅皮。白土作龍籠前一日三時時一千八。進苦練葉于火中。經七日雨足

若前法不驗者。寒林中以其炭畫作四肘方壇。開南門。于中畫大威力明王。前畫三五頭龍。龍皆首北。次南畫一池。池中青蓮華。次池南又三五個龍。龍亦首北。四角內各畫一池。池內青蓮華并三兩個。龍門內畫一龍。七首首北。以毒藥末和血。內紲花子于中。進火中滿一千八。諸龍以蛇形而現宛轉于地。語令急下雨。加持水七遍灑龍赦去雨足

若誦金剛部母密言一千八。白月七日于制帝布根本像。以飲食香花供養。芥子和酥進火中一千八。罪障清凈

若以穢處土和水成彼形。行者每小遺。其上一遺。加持一百八滿七日。彼貧賤。若勃哩孕迦花摩勒迦末及清水置瓶中。勃哩孕迦葉塞口。加持一千八今浴復

若加持花或果一千八贈人貴敬

復次應肘量紲。畫夜叉女勿用膠美白凈色瓔珞鐺釧天衣嚴飾。右手施愿左手執阿樞迦葉。布此像于阿樞迦樹下。面北立壇。以惹底花或勃哩孕迦花并飲食供養。心密言加持香燒之。行者面南。草團或花葉上坐加持。阿樞迦花一遍。擲像上。滿七日。以第七日夜半。于像前一內阿樞迦花酥蜜酪中。進阿樞火中一千八。現獻紫檀閼伽如愿(母打額姊妹打喉婁打心)

若一日不食。黑月八日或十四日午時。寒林中芥子末成彼咒師所尊形。遍涂毒藥于刀子刃。加持一千八遍。稱彼尊名。因截形為兩段彼失驗

若準前成形。加持乳一千八俗之如故

若寒林中以生酥成彼尊形。加持五釘各一百八。稱彼尊名。于額及兩肩喉心各釘一釘。彼失驗。去釘如故

若瓦碗中以寒林炭畫彼形尊形。又以一瓦碗蓋之。取黑羊毛線纏碗。加持一千八遍。彼咒師身如被縛失驗

若有諸咒師能為大神通者。寒林中寒林炭和毒藥末之。進其薪火中一千八遍。稱彼名失驗

若誦金剛部母密言。進酥于火中一百八。稱彼名如故

若先三日不食。寒林中或凈室或四衢中。紫檀香青木香末和水。塑迦那。以寒林炭和毒藥。充火炙形加持一百八。相親彼。障患癩。依前加持水瓶令浴差

若旗旛上寫密言持之入陣辟兵

若以樺皮寫密言置髻中入陣。刀箭及身猶如散花有何患也

若紫礦末和水。一內勃羅得迦子于中。進竹火中一千八諸咒師欽伏

若以人骨代勃羅得迦紲準前行者身安寧

若紙或樹皮寫密言頭戴辟兵

若加持土塊一百八。擲于水中然涉之。水性之屬不能傷人

若加持紲花線一百八。次誦一結滿七系臂。路行辟劫盜

若以木刻金剛杵一千八。先一日不食進火中令盡。一切金剛部法成驗

若霹靂木刻作三股杵。有大雪雷雹降。右手持杵降山或他境雪等移往其處

若以摩咄羅莖刻杵。立壇置中。人發供養之。取一樹果一千八顆。以其樹充薪進果令盡。炬瑟吒

若以貓糞。代進摩咄羅花于草麻火中。一千八去白佃風

若鹵土酪和置槍。用摩娜那薪火煮之。去槍進粥于槍下火中一千八。留殘粥后取少分和食。與之同前

大威力烏樞瑟摩明王經卷中大威力烏樞瑟摩明王經卷下

　　　　大唐北天竺國三藏阿質達霰譯


　　心密言事法

復次求心密言成驗法。行者不拘凈穢。食與不食持滿十萬當得悉地

若取線一加持一結一千八遍。戴之自護護他。若加持黃芥子或灰或水。散十方辟魔。若加持頂上發作髻。所至之處皆獲勝利。若加持衣角。七遍作一結訴訟得理

若遭囚閉枷鎖。心誦真言即得解脫。若良田土及灰。以蜜和之加持。涂一切瘡生肌

若梵羅剎中人至困者。結心印持明差

若旃陀羅家灰滿盛缽中。毒藥末和水加持。灑灰上置地加持之旋轉捕盜

若黑月八日魚肉及血。祀摩醯首羅右邊夜叉面。執人骨橛加持一千八遍稱彼名。搗紅藍花汁涂橛。用釘入地烏蹉娜曩

若加持鴉脛骨一百八遍。釘彼門下如鴉飛

若絕食三日。黑月八日或十四日。寒林中以其灰布彼形。佉馱羅木橛五枚。各加持一百八遍。釘額喉心及兩肩摩啰寧。不者以一橛釘支節。少沙

若離合黑月八日日方午或夜半。進寒林灰于苦練樹皮火中一千八遍。若夜半蛇脫皮鼠狼肉。一內芥子油中。進摩阿迦羅火中。經七夜尾娜末沙曩

若離合進俱奢得雞果于勃羅得迦火中。一日三時時一千八遍至滿七日

若寒林中或凈室中。進勃羅得迦果于冰拏迦火中。一千八遍辟大力鬼神

若勃羅得迦子青木香和油麻油。進勃羅得迦火中一千八遍。至滿七日矩瑟吒加持紫檀香一千八遍涂之復。若灰鹽毒藥末和。進火中一千八遍痃辟

若一日不食。黑月八日寒林灰和魚膽作人形。割進佉馱羅火中。夜半起貴敬

若三日不食。黑月十四日寒林立壇以香赤華赤飲食供養。以己血于髑髏上畫迦那。寒林炭火炙之仍加持一千八遍自至

若夜半進稻谷末于火中。一千八遍烏柘吒曩

若寒林中花鬘蛇皮和。進火中一千八遍入嚩啰

若進胡椒于火中一千八遍悉多哩貴敬

若微赦迦及摩那果。內芥子油中。黑月八日寒林中進其火中。日以三時時一千八遍。至滿七日彼即貴敬

若夜半被發。苦練葉并子和牛尿。進火中一千八遍三遍烏柘吒曩

若黑月八日。寒林灰塑人形。本尊前割。進佉馱啰火中即至。加持果七遍贈之轉貴敬矣

若么沙己血和鹽。進經用齒木火中一千八遍啰拏貴敬

若每晨誦一千八遍常得安寧

若芥子鹽血和。進經用齒木火中一千八遍啰拏貴敬

若午時薰胡翅和芥子油。進苦練木火中一千八遍烏柘吒曩

若寒林中禁語。誦十萬遍訖。三日不食白月八日或九日。以人左肋骨。用紅藍花汁畫彼形。寒林火炙之加持彼自空而來

若凈室或寒林。已指甲蛇皮薰胡毛和作香。燒供養跛吒寫。誦經七日烏柘吒曩

若水中立至膝或腰。一內薰胡毛于人脂中。日時三千八遍。經一七日烏柘吒曩

若芥子脂遍己身涂之。以芥子末拭取成彼形。寒林中割進其火中。經一七日矩瑟吒

若缽羅奢子及么娜子和。進火中一百八遍矩瑟吒

若得莽啰葉嚩啰伽得嚩稱。及咄嚕瑟劍(蘇合香也)為末。和芥子油。進火中一千八遍令眾人貴敬

若于寒林中以紫檀作壇供養。行者坐髑髏上。犬肉和芥子油。進寒林火中一千八遍。毗舍遮眾見隱。及長生藥一切所索

若寒林灰和犬脂成形。一髑髏中著犬脂置形頭上。行者坐髑髏上。進尸發于火中一千八遍摩啰寧

若一切大怖畏逼身。憶念此密言止之。若日誦一千八遍者。辟官事及大力鬼神虎狼師子

若路行日誦一百八遍。免劫盜。若遭官事。誦一萬遍枷鎖解脫長吏相容。若被囚禁。但誦此密言即得解脫。若疫病以粳米飯和酥。進火中一千八遍止

若加持牛黃一千八遍。涂額見者貴敬

若進安悉香火中十萬遍。羅剎貴敬所求皆遂

若安悉香和松膠。進火中十萬遍。大圣金剛手菩薩隨心所愿

若紅蓮華須青木香酥蜜和。于獨樹下進火中滿十萬遍。大威力明王現其人前隨心滿愿

若寒林中犬骨和犬脂。進火中一千八遍摩啰寧

若鴉翅薰胡翅和。進火中一千八遍尾娜末沙曩

若摩怛曩子和蛇脂。進火中一千八遍烏蹉娜曩

若供養本尊黃芥子和烏油麻。進火中一日三時時一千八遍。經一七日即貴敬

若鹽和芥子。進火中日三時時一千八遍。經一七日國王貴敬

若髑髏末和寒林灰作形。割進火中入嚩啰

若髑髏末薰胡毛和。進火中每日一千八遍。經一七日尾娜末沙曩

若髑髏末郁金香和芥子油。進火中一千八遍入嚩啰

若鴉肉和雌黃。進火中一千八遍烏蹉娜曩

若內缽啰奢子于滿拏迦脂。進火中一千八遍矩瑟姹

若獨樹下。進回香花于烏曇缽啰火中十萬遍。得金錢一千文

若以惹底花準前燒。為持明王

若燒萆麻子一千八遍啰拏貴敬

若審銘花和酥蜜酪。進火中一千八遍當家疫散

若勃哩孕迦花和酥蜜。進火中一千八遍當家疫散

若截杉木進火中成扇底迦

若進迦羅尾花于大河水中。滿十萬遍。候月蝕時布像。以飲食迦羅尾花供養。又進其花于水中月復止。其夜勿睡至曉后

有蛇傷。縱已終者但加持之再生益壽。若令其蛇轉傷人不得

若月蝕時于本尊前。加持么沙令焰起。若人中毒。以么沙于病者前。掉三兩遍病差延年

若鬼瘧時氣等。依前掉么沙差

若取眾名花和清水置瓶中。加持一千八遍。浴之增福破魔護身。毗那夜迦為障者差

若以紫檀香涂壇。加持童子本尊降問事。若白芥子以身血相和。進火中一日三時時別一千八遍。稱彼名貴敬

若以鹽作彼形。后右腳稔。進火中一日三時時一千一百八遍。滿一七日王者貴敬

若但稱彼名。一日三時時一千八遍滿一七日。欲召帝釋猶尚得至

若鹽和己身血。進火中一日三時時一千八遍遍。稱彼名滿一七日貴敬。若進油麻于火中。一日三時時一千八遍。遍稱彼名滿一七日貴敬

爾時薄伽梵金剛手菩薩摩訶薩。告諸眾言。我此廣大壇法。三世諸佛皆所傳說。我今復陳此法。能利益人天及諸有情。若登其壇皆成大驗。不擇時日任建立之

爾時天龍八部人及非人。咸皆嘆言。此壇功力量等虛空。難可籌量無以比喻。唯愿慈悲為我等說

爾時薄伽梵知眾樂聞。告言欲立此壇。其阿阇梨相身須清潔柔和質直。具忍辱行深信大乘及陀羅尼。戒珠無缺聰明利智。起慈悲心仍好供養。乃于山林或大海側。或泉或河大池等側。牛欄獨樹或寒林制帝及花林中。若在城隍近東南角或西北隅。如是等處取便而作。以牛五凈和灑其地。或用香水又以牛尿和糞摩之。其壇四肘或八十四或二十肘。作四門。西門北門是往來道。階高四指。四角內畫金剛杵皆焰起。壇中首東畫佛。當結跏趺處蓮花座。兩肩及光皆有焰起。左手大指頭指把少袈裟。余三指微拳。其掌向外以手近脅。右手揚掌。佛右畫大力烏芻瑟么明王。四臂。右手佛。下手執娜拏。左上手并舒五指。側手近額。微低其頭作禮佛勢。不手赤索。目赤色。次右金剛手菩薩。次右素婆明王。于菩薩左阿蜜哩多軍茶利明王。次金剛劍明妃次金剛鎖明妃。于素婆明王左磨么雞。于金剛手后畫明王等心。心即半月也。所謂計里吉攞明王。娜啰尾拏明王。啰迦當伽明王。嚩日啰尾娜啰明王。嚩日啰嚕娜啰明王。波啰摩纈哩乃耶明王。摩訶戰拏舍者明王。佛左觀自在菩薩。次右波拏啰嚩細寧。次后多啰及毗俱胝明妃菩薩。左馬頭王大怒形。次左大吉祥天女。次左摩訶濕吠帝繞佛住畫諸大菩薩。西門里左右各畫一忿怒。南邊者一手執打車棒。北邊者一手杵一手娜拏。東門內北邊青金剛一手豎擬之。南邊阿吒吒訶索笑勢。南門內東邊惹瀾多者嚕。西邊波娜寧估廁波。北門內東邊訥馱啰沙。西邊訥惹庾。此門內并是忿怒者。外壇東北角伊舍那天王以伽那眾圍繞。東方日月天及提頭賴吒并帝釋等。東南隅火天以苦行仙圍繞。南方閻羅王及那羅延。西南隅寧李帝羅剎圍繞。西方龍王以諸龍眾圍繞。西北隅風天以風天眾圍繞。北方毗沙門天王以藥叉眾圍繞。于佛前置灌頂瓶。阿阇梨洗手訖。三度抄水向口。又以名香涂手。結請佛印并密言。又請諸尊。以飲食香華。供養寧李帝。通用么娑。壇西以乳木作火壇。阿阇梨先請火天。于火爐中安置訖。乃以蘇蜜酪和油麻。一加持一進火中。供養二十一遍或一百八遍。心念火天。于火壇側東南。方坐乃請佛于火爐中坐。進準前物二十一遍或一百八遍。次請佛卻歸本位。佛部畢。次供養蓮華部眾

一請尊。次金剛部一一請尊。次大自在天王。次一一諸天依次而請。燒準前物而供養之。又請火天就爐供養。乃請火天歸其本位。其行者當先洗沐衣新凈衣。受戒懺悔發菩提心。以帛掩目。阿阇梨加持香水灑行者頂。引入西門令結金剛三昧耶印。置華于印上。阿阇梨誦金剛三昧耶密言七遍。令行者耳聞。便使散花。華所至處阿阇梨告言。著某尊。汝與彼尊有緣。阿阇梨準法為請行者本尊。就火爐。令行者在阿阇梨右跪坐。執其手令以右手。進酥等于火中七遍充供養。阿阇梨奉送本尊歸本位。以行者擬授密言。加持灌頂瓶一百八遍。令行者結本尊印。印頂口誦密言。阿阇梨與灌頂告言。灌頂已畢各依本法而作事業。乃示之種種印契及諸法要。阿阇梨乃贊嘆諸佛菩薩功德。又以飲食香華供養諸尊。發愿懺悔。次依前先請火天。燒準前物供養。次供養佛部二圣眾。次蓮華部次金剛部次諸天。乃奉送佛部。次蓮華部次金剛部次諸天。阿阇梨舉燭。引諸行者照壇內示佛菩薩及天等位。乃泥掃之。凡作壇日未出前畢住。若登此壇即如入一切灌頂壇訖。同功罪滅福生辟諸業輪。降伏人天所作皆驗

時薄伽梵說此大威力明尾[馬/衣]多銘壇已。一切大眾咸共贊言。善哉善哉威德無過饒益我等故今說斯要

復次薄伽梵金剛手說大威力密言相。大威力根本密言曰

唵(一)吽吽吽(二)頗吒(半音下同)頗吒頗吒(三)鄔仡啰(二合)戍攞播寧(四)[合*牛][合*牛][合*牛](五)頗吒頗吒頗吒(六)擾羝寧啰曩(二合一)娜(七)[合*牛][合*牛][合*牛](八)頗吒頗吒頗吒(九)沙嚩(二合引)訶(十)

心密言曰

唵(一)[合*牛](二)頗吒(吒字半音與頗字合呼諸準此)頗吒頗吒(吒半音呼三)鄔仡啰(二合)戍攞播寧(四)[合*牛][合*牛][合*牛](五)頗吒頗吒頗吒(吒半音呼六)唵(七)優羝寧啰曩(二合)娜(八)[合*牛][合*牛][合*牛](九)頗吒(吒半音呼下同)頗吒頗吒(十)唵唵唵(十一)摩訶么攞(十二)娑嚩(二合引)訶(引十三)

此密言凡五唵七[合*牛]九頗吒梵文十七字娑嚩訶不入數

復陳教法能作一切事。以三金作蓮華。往山頂加持三十萬遍當得悉地。手持其悉地蓮華。身成大威力。若作輪或杵或三股叉或加那。準前加持七十萬遍。能游四天下。加持一百萬遍游三十三天。二百萬遍成持明輪王。夜摩兜率及與諸天皆大順伏。能作一切事法有大威力

復次畫像。市紲勿經截割者。不用皮膠。于中畫像佛。處師子座手說法相。其右金剛手左持杵。右問法相通身青色。佛左威力一手執拂。其次施愿。于下畫行者。右執香爐左持華籠。瞻仰大威力。于此像前每日誦二十一遍。經六個月遂成先行。悉地所愿皆遂

復次薄伽梵金剛手無比勇健前密言相。所謂頭頂甲胄頂髻坐等。奉請密言曰

歸命三寶及金剛手

唵(一)縛日啰(二合)俱路(二合)馱(二)摩訶戰拏(三)訶曩娜訶跛者(四)尾馱望(二合)娑也(五)曀系曳(二合)呬(六若除曀系曳呬安[薜/女]車[薜/女]車成奉送密言)薄伽嚩(引七)訶曩訶曩(八)娜訶娜訶(九)跛者跛者(十)尾馱望(二合)娑也(十一)苨嚩乃殿(睹見反)娜啰(二合十二)布爾多(十三)薩嚩(引)多么(二合)耳多(十四)薩嚩(引)多么(二合)惹(十五)蘇(上)嚕蘇(上)嚕(十六)矩嚕矩嚕(十七)母嚕母嚕(十八)屈嚩屈嚩(十九)摩訶屈嚩摩訶屈嚩(二十)矩曩知矩曩知(二十一)曩知曩知(二十二)賜儞賜儞(二十三)吉儞吉儞(二十四)佉佉(二十五)佉(去)奚佉(去)奚(二十六)區(上)啰區(上)啰(二十七)睹吒睹吒(二十八)訶曩訶曩(二十九)步多跛帝(三十)阿蘇(上)啰補啰(三十一)尾馱望(二合)娑曩迦啰(三十二)烏樞瑟么(二合)俱路(二合)馱(三十三)摩訶么攞(三十四)馱么馱么(三十五)迦羅迦羅(三十六)矩嚕矩嚕(三十七)[合*牛]頗吒(三十八)蘇(上)嚕蘇嚕(三十九)[合*牛]頗吒(四十)訶曩訶曩(四十一)[合*牛]頗吒(四十二)娜訶娜訶(四十三)[合*牛]頗吒(四十四)跛者跛者(四十五)[合*牛]頗吒(四十六)纈哩(二合四十七)[合*牛][合*牛][合*牛](四十八)頗吒(四十九)娑嚩(二合引)訶(引五十)

心密言曰

歸命畢

唵(一)嚩日啰(二合)俱路(二合)馱(二)摩訶么攞(三)訶曩娜訶跛者(四)尾馱望(二合)娑也(五)烏樞瑟么(二合)俱路(二合)馱(六)吽(七)頗吒(八)

甲胄密言曰

唵(一)薩望伽髯(二)摩訶帝髯(三)嚩日啰(二合)舍寧(四)嚩日啰(二合)播舍(五)么那缽尾蛇(六)薩嚩弩瑟堿(二合七)娑擔(二合)娑擔(二合八)婆也婆也(九)[合*牛](十)頗吒(十一)

器仗密言曰

唵(一)蘇(上)嚕蘇(上)嚕(二)烏樞瑟么(二合)俱路(二合)馱(三)訶曩訶曩(四)吽(五)頗吒(六)

頂髻密言曰

唵(一)始哩始啰(二)摩里寧(三)始儞(四)始儞始儞(五)始儞(六)[合*牛](七)頗吒(八)

頂密言曰

唵(一)入嚩(二合)攞(二)入嚩(二合)攞(三)薩嚩努瑟堿(二合四)婆擔(合)波也(五)娑擔(二合)婆也(六)努啰柘羅(七)努瑟堿(二合八)寧嚩啰也(九)啰訖叉(二合)啰訖叉(二合十)滿(引十一)馺嚩(二合)訶(十二)

坐密言曰

歸命畢

唵(一)娜難(上)多尾惹也(二)摩訶戰拏(三)[合*牛](四)頗吒(五)

心中心根本明曰

唵(一)嚩日啰(二合)俱[口*路](二合)馱(二)摩訶摩攞(三)訶曩娜訶跛者(四)尾馱望(二合)娑也(二合五)尾馱望(二合)娑也(二合六)惹智攞濫耄娜啰(七)烏樞瑟么(二合)俱路(二合)馱(八)[合*牛](九)頗吒(十)唵(十一)地哩迦(迦字半音以上三字合呼之十二)

復次薄伽梵無量廣大力難踰越契相。薄伽梵根本印。先以手背相著乃交指。小指及大指自相合如針。大開掌。根本印二大指雙招之。奉送印改請印大指向外彈。剪刀印先并二手。屈小指。以大指押甲上如環。乃二環乃相拘握之。頭中指并舒。右中指押左頭指側。如剪刀股形。徐動其股右轉三遍。并誦密言成結界。若左轉三匝成解界。用大心真言

制止印右手作拳直豎大指。若有忿怒者。誦密言以印降之彼被制止。用大心真言

棒印二手各以大指押中名小甲成環。二環極力相握。舒頭指如針用大心真言

頭印次前棒印。舒二頭指屈中節。乃以頭相拄

頂印如前頭印。舒開二頭指用大心真言

甲印準前頂印。各屈頭指用印五處即同被甲

墻院印次前甲印舒二頭指。即同以墻院繞。鉤印次前墻院印各屈二頭指如鉤。徐招之。此印能呼召二足四類用大心真言

驚怖印如鉤印乃舒左中指。一切鬼魅悉皆驚恐用大心真言

頂髻印次前驚怖印二頭指相交入掌。二中指微屈第一節頭相拄。此印持誦時用之。能除難調伏者用心中心真言

普焰印外交指。以小指相合如針。微屈大指各捻頭指甲側。微舉余指如焰形

杵印雙手內相交為拳。舒左中指。右頭指如針用大心真言

打車棒印右手掘大指為拳。徐步右轉以左足頓地。向左亞身忿怒顧視。一切卒忤退散。阿修羅關鍵開辟用大心真言

重杵印外交指合掌。頭名指各為股。散舒大小指如五股重杵形。置頂即同灌頂。亦令貴敬亦能攝召。亦可舉印于頂以水灌之。能滿一切欲用大心真言

罥索印右手左拳。以大指與頭指相捻如環。以左手握右腕

鉞斧印舒二手五指。覆左掌仰右掌。以右小指拘左小指。其無名中指亦然。乃轉腕向合拳。左大指入右虎口中。以右大指押左大指側。正立以右足頓地。向右亞身。辟一切卒忤開阿修羅關鍵

復次畫像法。用應肘量紲。畫大威力明王。通身黑色焰起忿怒形。左目碧色。發黃色上豎。咬下唇狗牙上出。衣虎皮裈蛇為瓔珞。四臂。左上手持杵。下罥索。右上手并屈豎頭指擬勢。下手施愿。眉間顰蹙其目可怖。置象黑月八日或十四日。以赤華飲食供養。置雄黃等藥加持。取三種驗功力同前

若于山頂布像誦十萬遍。后有業輪稱吽字止矣。關鎖開解。摧山竭海

若于吉祥門首布像。芥子和己血。進火中一千八遍修羅女出。執行者入其宮

若以牛五凈洗么沙。月蝕勿看月。口含持明。復止。么沙生牙。后以擲人相敬。不生牙擲人尾娜末沙曩

若黑狗舌搗安悉香和丸。以三金紲裹之。勃羅得迦木(天漆此漆通)合子盛之。黑月八日或十四日。持金剛像前加持一千八遍。藥有佉吒聲。后口含藏形壽千歲

若油麻素悉多哩形。從左足割進火中令盡貴敬

若鹽為彼形。從右腳割進火中貴敬

若加持華或果或香贈人貴敬

若加持眼藥一千八遍涂目見者貴敬

若進遏伽華于火中一千八遍。日三時滿七日能召夜叉女

復次素皤明王密言門及諸法要密言曰

曩慕啰　怛曩(二合)怛啰(二合)夜也(一)曩慕室戰(二合)拏嚩日啰(二合)播拏曳(二)摩訶藥乞叉(二合)細曩(引)跛多(上)曳(三)唵(四)素(蘇嚕反下同)婆(上五)儞素婆(上六)仡哩(二合)恨拏(二合七)[合*牛](八)仡哩(二合)恨拏(二合引)播也(九)[合*牛](十)阿曩也(十一)縠(十二)薄誐鑁(十三)尾儞也(二合)邏惹(十四)[合*牛](十五)頗吒(十六)娑嚩(二合引)訶(十七)

若人于此密言求成驗者。依求大威力明悉地法。用功當獲成驗

若人為鬼神所忤。行者到彼當即自差

若加持灰黃芥子或清水二十一遍可以護身。若取十一塊土各加持二十一遍。擲十方余一成護身。路行作此法者盜賊不劫

若加持紲線作結。滿二十一帶之護身。小男女為鬼魅所中作此法差

若七色種子名香和水。盛瓶中加持一百八遍。浴之增福眾人樂見

若療鬼魅立方壇。以香水灑之。燒安悉香坐病人加持之。又加持水七遍灑彼面。彼大叫彼撲如不語。又灑之語矣。如誑即蟻墳土塑病者形。加持七遍以杵擊形首。實說。若言不舍此人。即小五金之類和作刀子。從形腳段段割令盡。空中血下鬼死病差。或進鹽于火中一百八遍。稱病者名鬼死病差。或苦練木截進火中一百八遍鬼死病愈。或芥子油和芥子。進火中一百八遍鬼族滅

若七色種子和。進火中每日三時時二十五遍加那貴敬

若加持迦羅尾莖七遍。擊伏藏七下寶自涌出

若人門上骨或泥作杵。以辟惡及業輪者。準前莖擊之杵成微塵

若一切怖畏逼身。誦一千八遍止矣

若遏伽華和酥密酪。進火中每日三時時一百八遍王及大臣貴敬

若進苦練葉于火中一百八遍。尾娜末沙曩

若油麻稻谷華酥蜜酪和。進火中一百八遍貴敬

若除油麻余依前。一切迦那見者貴敬

若大敵來伐此國者。阿嚕奚得迦杖。截內酥蜜酪中。進火中一千八遍兵敵退散。若一一依前。稱己名夜半起論訟得理

若進么蹉于火中一百八遍。尾娜末沙曩

若進鼠狼薰胡毛于火中。一百八遍離合

若進猴毛于稻谷[禾*會]火中。一百八遍家斗

若鴉毛野豬或鹿毛。和進火中一百八遍美女失容

若三日不食。步多木合子盛白芥子。寒林中掌而加持芥子。涌出土落地者。不涌出別貯之。后以涌者擲打人縛撲。以不涌者擊之如故

若進阿啰嚕。迦華或灰于火中。一百八遍摩啰寧。若童子合紲線。一加持一結一百八結。縛彼咒師悉地

若依前線作十一結。又一加持稱彼名。一截滿十一段彼七生不成悉地

若一日不食。旋覆華餉迦華白胡椒和末之。制帝前加持二十一遍。和蜜服之得大聰明利智

若先亡日不食。于制帝供養。乃凈室中獨坐誦一百遍。先亡來現如生

若三日不食。于制帝布金剛手像。誦一百八遍。夜靜草上首東而睡。金剛手見種種身滿愿眾人貴敬

若加持菖蒲根二十一遍。口含論訟得理。若迦羅尾羅末敷華。和酥蜜酪。進火中每日三時時一百八遍。經七日得好婚

若安悉香和酥蜜酪。進火中一百八遍。當家飲食谷麥無竭

若大河中立水至腰。進華于火中象其華色得衣一事

若欲知三世未然。心念而睡。本尊夢中為說

若孕過月加持水一百八遍令服產矣

若蟻墳土塑杵。摩訶么娑二十一臠。臠一加持燒熏杵。烏蹉娜曩。以炒稻谷華酥蜜酪。和進火中一百八遍復

若進寒林灰于火中。稱毗那夜迦名一百八遍。夜迦死

若截審銘枝。進火中一百八遍增福得財

若截勃羅得迦枝。進火中一百八遍大富

若患熱。進紅蓮華須于火中一百八遍差

若龍作病以龍華須進火中一百八遍差

若有咒師被奪卻悉地者。畫彼尊于金剛手像前室中。以香華供養一日夜得本驗

若加持華一百八遍。依前供養同上。若遭霜雹雨雪。心念此密言止矣

若加持素嚕(二合)但(引)戰曩末一百八遍涂目中隱

若月蝕加持酥或劍或雄黃復止。又加持一百八遍貯之憶食即至

若酥蜜酪油麻油相和。內惹底華。進火中每日三時時一百八遍。滿七日人天夜叉或阿修羅女呼名即至

若三金杵于山頂加持三十萬遍。持之大威力。若六十萬遍游四天下。一百萬遍游于諸天。二百萬遍為持明輪王。六百萬遍進本尊宮

若誦此密言。作諸家事法皆驗

復次以應肘量紲。畫佛像。處師子座手作說法相。以觀自在及金剛手為侍者。金剛手通身青色。右持杵左作問法相。對此像前每日三時時誦二十一遍。滿六個月得成就

復次烏芻瑟么明王教法。不拘凈穢恒示忿怒相。誦滿三十萬遍得驗

若進炒稻谷華于火中。一千八遍王及大臣貴敬

若進芥子于羅惹火中(唐云皂莢)一千八遍彼人貴敬

若將帥足下土。左手持進火中一千八遍。大將大師并軍人貴敬

若鹽塑彼形。左手持刀割進火中一千八遍人天貴敬

若粳米末捻彼形。割一百八段進火中一切迦那貴敬

若胡椒蓽茇末進。寒林火或旃陀羅家火中一千八遍啰拏貴敬

若進婦人萎華鬘火中。一千八遍一切迦那貴敬

若加持牛黃或雄黃一千八遍。涂身惡人貴敬入陣辟兵

若制帝前置素嚕但戰曩。或牛黃于阿說他葉上。加持一千八遍涂目中。見者貴敬所至勝利

若大麥龍華須。和進火中一千八遍丈夫貴敬

復次不拘凈穢誦三十萬。烏油麻和酥。進火中一千八遍得驗

若鹽塑彼形。從右足割進火中。令盡丈夫貴敬

若芥子和其油。進火中一千八遍國王大臣貴敬

若加持華果或香七遍贈人貴敬

若加持眼藥涂之見者貴敬

若進苦練葉于火中一千八遍烏柘吒曩

若進油麻于火中一千八遍尾娜末沙曩。若寒林灰伴水。進火中一千八遍烏蹉娜曩

若截俱吒迦和油。進火中一千八遍烏蹉娜曩

若水濕衣披之而日中立。持密言衣干步沙曩

若自在天王廟中以手覆石陵加持明摩啰寧

若于圣金剛手菩薩前持密言。仍彈指勿絕摩啰寧

若怨敵相向。先誦密言乃稱吽或頗吒。彼失心或碎首

若芥子毒藥及血。進火中一千八遍烏柘吒曩。或尾娜末沙曩。或烏嗟曩。或小曩或摩啰寧

若安悉香末和黑狗舌為丸。三金鍱裹。勃羅得迦木染木是合子盛之。黑月八日或十四日。金剛像前加持一千八遍。藥有佉吒佉吒聲。口含藏形壽千歲

若于山頂誦十萬遍。復有一切枷鎖及業輪但稱[合*牛]或頗吒皆開止之。亦摧山裂地竭海

若吉祥門首己身血芥子和。進火中一千八遍阿修羅女出。執行者手同入其宮

若加持素嚕但戰曩一千八遍置瓦碗中。以一瓦碗蓋之。進酥于碗上月復止。涂目藏形壽千歲

若誦一萬遍彼如僮仆。欲令摩啰寧亦隨意

復次密言曰

曩慕啰怛曩(二合)怛啰(二合)夜也(一)唵(二)嚩日啰(二合)俱路(二合)馱(三)摩訶么攞(四)訶曩娜訶跛者(五)尾馱望(二合)娑也(六)烏芻瑟么(二合)俱路(二合)馱(七)[合*牛](八)頗吒(吒半音呼之九)娑嚩(二合)訶(十)

復次畫像法。用應肘量紲。畫大威力明王。通身黑色露出狗牙。發黃上沖。忿怒舉身焰起。左持杵右擲拏。黑月八日或十四日布像。以赤華赤食飲供養。加持雄黃新紲披神線(天竺凈行以紲線循環合為繩粗如三指名神線絡膊之)或木屧杵輪鉞斧劍等類。若焰起成就持明仙。煙生藏形。變熱當善行

復次大威力明王守護密言曰

曩慕啰怛曩(二合)怛啰(二合)夜也(一)曩慕室戰(二合)拏嚩日啰(二合)播拏裔(二)摩訶藥乞叉(二合)細曩(引)跛多(上)裔(三)怛儞也(二合)他(引四)唵(五)嚩日啰(二合)俱[口*路](二合)馱(六)摩訶么攞(七)訶曩娜訶跛者么他(八)尾吉羅拏尾馱望(二合)娑也(九)烏芻瑟么(二合)俱路(二合)馱(十)[合*牛](十一)[合*牛](十二)[合*牛](十三)頗吒(十四)頗吒(十五)頗吒(十六)馺嚩(二合引)訶(十七)

若以凈器盛牛乳。加持一華一擲于中滿二十一遍成驗

復次觀門法。以指拄額。想

◇唵字在中作赤色。次拄心

◇吽字在中作青色。后拄足

◇發◇吒字在中作潔白色。想己身同本尊。誦守護密言二十一遍。隨意至處為界。成護持魔眾不近。欲眠為之夢想清凈。此三字觀門亦通諸金剛部念誦時用

大威力烏樞瑟摩明王經卷下