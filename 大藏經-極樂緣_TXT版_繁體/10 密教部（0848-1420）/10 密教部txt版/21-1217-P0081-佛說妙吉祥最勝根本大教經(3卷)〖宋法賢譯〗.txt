　　No. 1217

佛說妙吉祥最勝根本大教經卷上

　　　　西天譯經三藏朝散大夫試光祿卿明教大師臣法賢奉　詔譯


　　焰鬘得迦忿怒明王成就儀軌分第一

　爾時妙吉祥　　化身大明王
　名焰鬘得迦　　遍身熾盛光
　甚惡大怖畏　　令諸大明王
　驚怖器杖落　　天人阿修羅
　恐怖而合掌　　悉皆歸命禮
　稱贊俱胝數　　見斯大焰光
　熱惱心如火　　如是而白言
　唯愿大明王　　止息大惡相
　光明大熾盛　　遍照于十方
　三界諸天人　　及彼修羅等
　驚怖歸三寶　　頂禮佛法僧
　即時大明王　　息惡化善相
　具足大威德　　妙吉祥化身
　天人修羅等　　俱白大明王
　云何行精進　　種種而承事
　恭敬供養等　　而得大歡喜
　方便為開演　　斷除我等疑
　爾時大忿怒　　焰鬘得迦王
　如是聞彼語　　告天修羅等
　汝各具威德　　歸依佛法僧
　三寶勝功德　　信順如來敕
　利益諸眾生　　我止大惡形
　化為妙善相　　已受三歸者
　當發菩提心　　我有根本教
　大明成就法　　七字十字等
　如是成法句　　一切諸天人
　及彼阿蘇啰　　汝等當受持
　所愿皆成滿　　此焰鬘得迦
　忿怒根本教　　我親所說時
　大地皆震動　　江海悉沸騰
　一切諸天人　　夜叉啰叉娑
　及以必舍佐　　身心俱顫掉
　怖畏大明王　　各發恭敬心
　合掌俱作禮　　受持大忿怒
　焰鬘得迦王　　根本心大明
　為護世正法　　于彼三界中
　一切人天內　　作成就儀軌
　最勝最第一　　焰鬘得迦王
　親自而宣說　　一切諸天人
　信受俱歡喜　　天上及人間
　恭敬頭面禮　　百千菩薩眾
　依法自修習　　廣行慈悲行
　如是此大教　　妙吉祥根本
　清凈儀軌法　　成就第一分　

　　焰鬘得迦必隸睹得羯吒曼拏羅成就儀軌分第二

復次最上曼拏羅儀軌。能于三界作大怖畏。能施所求一切滿愿。此名必隸睹得羯吒曼拏羅成就法。持明行人先須揀擇所樂之地。或大樹之下或尸陀林中。或空舍內或四衢道路之傍。或于山間或二塔中間。或園林內或山頂上。或河岸海岸或牛欄內。或斗戰之地或大自在天祠及諸寂靜之處隨自意樂。當建曼拏羅。復須依法潔凈。于彼地內所有荊棘瓦石砂礫骨發橛木等。不潔之物悉皆除去。然后以五藥凈水合瞿摩夷涂曼拏羅地。時持明者經宿沐浴。凈持齋戒志意專心。誦此大明作自擁護。復次以兜羅綿或麻。合三股線絣四方曼拏羅。先從東方起首。四方四隅次第依法。如是絣已。用尸灰粉于曼拏羅四方四隅作于四門。唯開南門余三常閉。曼拏羅中心粉一蓮花。復于東北隅起首依法次第。以尸灰畫諸賢圣及寶杖印。于曼拏羅四門。各畫一必隸多形。中間蓮花上畫第五必隸多形。以髑髏為裝嚴。如是曼拏羅中。一一依法悉令周足。復次曼拏羅有其八種。闊一肘曼拏羅。為常供養儀。闊二肘曼拏羅為消災增益儀。闊三肘曼拏羅為發遣設咄嚕儀。闊四肘曼拏羅為敬愛句召儀。闊五肘曼拏羅為禳災除病儀。闊六肘曼拏羅為除魔及宿曜儀。闊七肘曼拏羅為句召諸天敬愛儀。闊八肘曼拏羅為一切所求成就儀。如是八肘已上作者。非依儀軌必不成就。持明者畫曼拏羅已。以滿缽盛香水。滿缽盛種種妙花。及沉香旃檀香安息香酥燈油燈。如是依法次第安置。必得成就

復次或作大惡曼拏羅法。持明者用涅哩嚩娑為燈。以酒肉魚及種種飲食當用出生。即行人作禮諸佛發菩提心。時持明者依法。自畫曼拏羅內賢圣形像及標幟等。如不能畫。依法觀想。曼拏羅蓮花之上有微妙字。化成必隸多得羯吒。復想曼拏羅四隅各一寶杖。四門各一必隸多。即誦必隸多大明。如是誦已。復想曼拏羅內八種標幟。其名曰賀悉多波那尸啰娑建馱部惹羯嚕吒親那左哩摩捺啰設嚩摩攞。如是想已。誦此大明而作現前。然后請召焰鬘得迦大忿怒明王。入自心中。身黑色大惡相。具大威德遍身熾焰。六面各有三目。目作赤黃色。頭發及眉皆赤黃色。六足。足蹋必隸多。十二臂。右第一手作施愿印。第二手執鉤第三手執三叉。第四手執劍。第五手執寶杖。第六手執鉞斧。左第一手執髑髏。第二手執旗。第三手執都摩囕第四手執罥索。第五手豎頭指。第六手執寶杖。用半干半潤人頭為鬘。飾虎皮為衣。身大腹廣。面作種種忿怒相。惡色變動如海沸騰。現相不定。或作忿怒相或作善相。或作大惡相或作怖畏相。或開口出舌或露現牙齒。如是依法粉畫觀想亦然。如是想已。以香水獻閼伽及紅色花。于必隸多頂上。復用赤檀香花及花鬘。獻焰鬘得迦明王頂上。即誦焰鬘得迦明王心大明。持明者觀想。此明王心大明入自心中。誦頭大明想在頭上。誦頂大明想在頂上。誦甲胄大明想為甲胄。如是觀想已。復誦香大明即獻香。然后于曼拏羅四方四隅。各燃于燈供養。即以種種飲食及上妙香花。獻焰鬘得迦忿怒明王。復以種種飲食出生。獻必隸多及一切鬼神等。復用滿缽凈水滿缽好香。安置曼拏羅外。然后依法令受法弟子沐浴潔凈已。即誦忿怒明王大明加持一花。令彼弟子以二手指執此一花。而復用帛覆于頭面。念三寶名。時阿阇梨引弟子入曼拏羅內令發誓愿。即便拋花向曼拏羅中。與去面帛認本尊。阿阇梨與弟子。說寶杖印及三寶秘密三昧印。即以香花水灌弟子頂。復以香花供養。所有忿怒明王心大明授與弟子。時弟子受大明已。頭面作禮隨力布施供養阿阇梨。弟子所愿之事必得成就。復用滿缽香水安曼拏羅東邊。獻明王閼伽水。時阿阇梨即誦發送大明。發送焰鬘得迦大忿怒明王歸于本位。于曼拏羅獻閼伽水。如是依法常作。能得世間廣大無等之福

　　忿怒明王必隸睹得羯吒曼拏羅大明成就儀軌分第三

復說曼拏羅中第一必隸多大明曰

唵(引)薩莫薩哩嚩(二合)怛他(引)誐帝(引)毗藥(二合一)必隸(二合)多目佉(二)佉(引)那迦娑嚩(二合引)賀(引三)

復說曼拏羅東門必隸多大明曰

唵(引)必隸(二合引)睹(引)攞迦(二合引)野(一)吽(引)發吒(半音二)

復說曼拏羅南門必隸多大明曰

唵(引)必隸(二合引)多鼻(引)鬘(引)怛迦(一)吽(引)發吒(半音二)

復說曼拏羅西門必隸多大明曰

阿(引)唵(引)必隸(二合引)多(一)入嚩(二合)攞(二)發吒(半音三)

復說曼拏羅北門必隸多大明曰

唵(引)乞叱(二合)缽啰(二合)必隸(二合引)睹(引一)得羯(二合)吒(二)吽(引)發吒(半音三)

復說曼拏羅四隅寶杖大明曰

唵(引)曩莫沒馱達哩摩(二合)僧祇毗藥(二合一)薩哩嚩(二合)怛他(引)誐帝(引)毗藥(二合二)阿(引)骨嚕(二合引)馱尾惹野(引三)仡儞(二合引)入嚩(二合)哩多(四)[口*爾]賀嚩(二合引五)必隸(二合引)多始啰(六)吽(引)發吒(半音七)

請召焰鬘得迦明王大明曰

唵(引)曩謨(引)沒馱達哩摩(二合)僧祇(引)毗藥(二合一)骨嚕(二合引)達嚩啰尾(引)啰(二合)莎(二)三摩曳(引)曩(三)阿誐蹉(四)阿(引)誐蹉(五)唵(引)阿(引)吽(引六)壹難必隸(二合引)多娑喃(七)必隸(二合引)睹(引)得羯(二合)吒(八)[口*洛]乞叉(二合)[口*洛]乞叉(二合)娑嚩(二合引)賀(引九)

必隸多鬘大明曰

唵(引)曩莫薩哩嚩(二合)怛他(引)議帝(引)毗藥(二合一)必隸(二合引)多摩(引)隸(引二)尾訖哩(二合)帝(引三)虞呬也(二合)閉(引四)尾迦(引)啰目契(五)薩哩嚩(二合)[口*洛]乞芻(二合)缽祖(仁祖切)瑟胝(二合引六)吽(引)發吒(半音七)

十七微妙字大明曰

阿(引一)骨嚕(二合引)提(引)迦焰鬘(引)得迦(二)賀曩(二)摩他(四)畔惹(五)吽(引)發吒(半音引六)

明王心大明曰

唵(引)阿(引一)吽(引二)此明為擁護

觀想明王頭大明曰

唵(引)迦(引)攞吽發吒(半音一)

觀想明王頂大明曰

唵(引)野鬘得枳(引)羯尾(引)啰(一)吽(引)發吒(半音)

觀想明王甲胄大明曰

唵(引)入嚩(二合引)攞(引一)入嚩(二合)里多尾仡啰(二合)賀(二)吽(引)發吒(半音三)

觀想明王器仗大明曰

唵(引)吠(引)嚩莎旦(引)多迦(一)吽(引)發吒(半音二)

如是焰鬘得迦明王大明。于身五處觀想

獻閼伽大明曰

唵(引)伊迦尾(引)啰(一)野鬘(引)怛迦(二)尾娑啰(三)尾娑啰(四)娑嚩(二合引)賀(引五)

獻涂香大明曰

唵(引)啰訖多(二合一)唧底(二)輸尼多(引)哩捺啰(三合三)蘇巘馱(四)尾仡啰(二合)賀(五)娑嚩(二合引)賀(引六)

獻花大明曰

唵(引)禰摩也(二合一)薩啰(二合)仡摩(二合引)攞也(二合引二)馱(引)哩尼(引)娑嚩(二合引)賀(引三)

獻香大明曰

唵(引)唧底(一)度波(二)必哩(二合)夜(引)野娑嚩(二合引)賀(引三)

獻燈大明曰

唵(引)禰么也(二合一)[口*爾]踰(二合引)底瑟摩(二合)帝娑嚩(二合引)賀(引二)

一切飲食出生大明曰

唵(引)薩哩嚩(二合引)彌試(引)阿嚩賀(引)哩尼(引二)娑嚩(二合引)賀(引三)

獻一切飲食及出生大明曰

唵(引)禰摩焰(二合引)曩部(引)[口*爾]儞(引一)賀啰賀啰(二)訥凌(二合引)訥凌(二合引三)訥凌(二合引)朅娑嚩(二合引)賀(引四)

必隸睹得羯吒曼拏羅中獻食及出生大明曰

唵(引)窟窟儞(一)必隸(二合引)睹(引)得羯(二合)吒(二)必哩(二合)多摩(引)隸(引三)攞里儞(四)窟朗(二合引)窟朗(二合引)窟朗(二合引)窟朗(二合引五)必勵(二合引六)必勵(二合引)底始吠(引七)訥凌(二合引)訥凌(二合引)訥凌(二合引八)窟窟儞(九)仡哩(二合)恨拏(二合十)末凌娑嚩(二合引)賀(引十一)

　　忿怒明王必隸睹得羯吒寶杖印曼拏羅秘密供養儀軌分第四

復次妙吉祥化身焰鬘得迦明王大無畏身。有無量光明。依三寶儀法以手結印。右手安前而現三昧。拇指常密余指緊作拳。此是寶杖印。時持明人用心大明或別明。與此印同用。不得違越此寶杖大明曰

曩謨(引)沒馱達哩摩(二合)僧祇(引)毗藥(二合一)阿(引二)薩哩嚩(二合)怛他(引)誐多(三)骨嚕(二合引)達尾惹野(四)阿仡儞(二合)入嚩(二合)里多[口*爾]賀嚩(二合五)必隸多始啰(六)吽(引)發吒(半音七)

此寶杖明并印。亦名忿怒明王心明。能作清凈能化器仗能調伏諸魔

復說必隸睹得羯吒曼拏羅內寶杖印儀。時持明者依法用尸灰。于寶杖尖上畫一必隸多頭。只得在曼拏羅內畫。外不得畫。兼持明人求成就者。若求此杖一切所須無不成就

復說彼寶杖印成就法。如前必隸睹得羯吒曼拏羅。作四方四隅及于中間。九處各安寶杖印。如是句召供養。與此明王大明同用。而為最上大明曰

唵(引)唵(引)曩謨(引)沒馱達哩摩(二合)僧祇(引)毗藥(二合)阿(引)阿(引二)薩哩嚩(二合)怛他(引)誐多(三)骨嚕(二合引)馱尾惹野(引)仡儞(二合四)入嚩(二合)里多[口*爾]賀嚩(二合)必隸(二合引)多始啰吽(引)吽(引)發吒(半音五)

此寶杖印大明。于一切成就法中最上最勝。能作廣大成就

復說供養觀想法。想畫一蓮花。花作八葉為四方四隅。從東方起首依法次第。于四方四隅及花中間各安微妙字。復作結界。想吽字在寶杖必隸多頭上。想唵字而作現前。想唵曩莫字為供養。阿(上聲)字為焰鬘得迦明王。最勝三昧

大明曰

唵(引)曩謨(引)沒馱達哩摩(二合)僧祇毗藥(二合一)薩哩嚩(二合)沒馱(引)毗(二)僧窣睹(二合)多(三)

先誦此明為歸命三寶。然后用一切寶杖。各各本明及本三昧。而作忿怒顧視。于剎那間一切所求皆悉成就。此是如來所化

復次依法各誦本大明已。誦阿(上聲)字作最勝焰鬘得迦明王。顧視為本三昧。后誦吽字所有息災增益敬愛句召調伏發遣等一切成就

若持明人作息災法。先用唵字及本大明。后誦別大明。此是如來三昧。能息一切災難。若先誦大明后誦吽字及焰鬘得迦大明。此是如來相能作最上事。若敬愛法依大明本法。后誦莎賀字。能令諸天敬愛。行人欲求大富。當誦如來部大明。如是常作必得大富。若作增益法亦誦本大明。后誦吽字速得增益。若殺設睹嚕先誦吽字。后誦發吒字即能殺彼。若欲發遣先誦吽字。后誦本大明及發吒字。作秘密供養而能發遣。如是前曼拏羅四方四隅及中間。九處所有寶杖。雖以香花供養飲食出生。若不持誦大明。終不得成如是增益敬愛息災調伏殺冤等法。彼持明者了知秘密印法及曼拏羅等儀軌周足。不在擇日擇時占觀星曜。亦不假志持齋戒沐浴清凈等。自然成就滿一切愿。若持明者發菩提心。以香花果子飲食等。隨力供養焰鬘得迦明王。誦彼心大明滿六個月。隨意所求皆得成就

　　忿怒明王必隸多曩毗寶杖印曼拏羅秘密供養儀軌分第五

復次持明者。于夜分往尸陀林中。以尸灰畫四方曼拏羅作四門。上用彩帛為仰塵。懸拂鏡花鬘。復于八方安八髑髏。燃燈八盞。中畫半尸。尸上畫寶杖印。別畫一必隸多。此名必隸多曩毗曼拏羅。能作一切成就。時持明者依法出生供養。即誦大明一洛叉。令法精熟。以髑髏滿盛輸尼帝。獻寶杖印。持明者用赤檀涂身。潔凈已著赤色衣。以大明甲胄為自擁護。復用有辭辯勇猛精進者三人為同伴。于黑月八日。持明者止息諸根令心寂靜。與前三人同入必隸多曩毗曼拏羅。持明者安定而坐。以手結印誦此大明。或見種種魔境不得怯怖。竟夜持誦必得成就。降魔除冤最為第一。乃至難成之法速得成就

復次持明人持焰鬘得迦大明已。即誦吽字及誦賀曩尾娑怖吒伴惹伴惹等大明。時持明者作忿怒相立如舞勢。經剎那間。能令山岳及州城樓閣等。悉皆破壞

復次持明者先誦吽字。次誦捺啰尾娑怖吒伴惹伴惹等大明。能破裂山河大地。及開阿蘇啰宮門。乃至一切所求皆得隨意

復次先誦吽字。次誦缽左尾特鑁娑輸沙野等大明。能枯涸流泉池沼。乃至江河大海

復次先持吽字。次誦娑擔婆。能禁伏一切魔事。若誦兩遍能禁他軍。全無動用如壁畫人

若先誦吽字次誦訥凌。能令設咄嚕惶亂。或與前二句同用所作皆成。若作忿怒相持誦。能令他軍自亂馳散。若先誦吽字次誦底瑟吒底瑟吒。此明能禁伏啰惹。若先誦吽次誦賀曩尾特鑁(二合)婆娑摩啰野發吒等能滅他軍。若先誦吽字次誦朅朅佉呬佉呬等。能令他軍速自作亂。若先誦吽字次誦發吒吒訥凌(二合)訥凌(二合)酂酂訥凌(二合)訥凌(二合)如是此明能殺設咄嚕

若先誦吽字次誦賀賀賀(引)賀(引)吠微多攞發吒若先誦吽字次誦賀賀賀(引)賀(引)等發吒。此二種明能成就世間一切之事

若先誦吽吽次誦訥凌(二合)訥凌(二合)酂酂訥哩發吒。此明能一剎那間廣利世間。如是明王所說儀軌印法。修習精熟持誦之間。護持一切菩薩三昧。作一切事隨意成就

復次持明者起首作成就法。先誦一洛叉令法精熟即便作法。若法未成。用前如來三昧及句召大明。后用頂禮大明及唵字已。復唵字為第一。阿(引)字為第二。吽字為后句。如是誦忿怒明王大明句已。復誦吽字次誦唵字阿(引)字。后誦吽字。如是誦已復誦如來大明。即密結印法誦大明一洛叉。能作一切成就。此是依法精熟儀則。若不成就當復依前法作。若不依法作。持明者自得破壞

此最勝焰鬘得迦明王法印所在之處。彼持明者依法持誦。能成就一切事。乃至世間出世間能作成壞真實不虛。于七由旬外。能調伏魔冤及部多必隸多吠多拏等皆能破壞。乃至句召諸天息災除患殺設咄嚕。依此三昧心印儀軌具足。明王歡喜以大威勢。能令行人所作成就。此是焰鬘得迦最上大無畏明王心印。亦名寶杖印秘密法

佛說妙吉祥最勝根本大教經卷上佛說妙吉祥最勝根本大教經卷中

　　　　西天譯經三藏朝散大夫試光祿卿明教大師臣法賢奉　詔譯


　　吠多梨印成就句召儀軌分第六

復次焰鬘得迦明王根本十七字大明。名吠多梨秘密心印。能于焰鬘得迦大無畏明王作大歡喜。彼持明者或于禁縛之地或尸陀林等。如是處所。現前持誦必得成就。此吠多梨印法。焰鬘得迦明王自說

以二手指相交。二無名指入掌內。二頭指屈如鉤。二拇指安小指上。復二拇指作顛倒展舒。如是吠多梨印法。真實不虛有大威力。時持明人于賀賀部多曼拏羅中。依法持誦十七字大明。用此吠多梨印。一切所欲能施成就。今說忿怒曼拏羅。如前必隸睹得羯吒曼拏羅。作四方四隅。只闊一肘不得增減。于彼八方各燒其火。曼拏羅四門各安戍攞。于戍攞上各安一必隸多。曼拏羅中間亦安一必隸多。散被頭發。復安必隸多鬘。如前必隸睹得羯吒曼拏羅儀軌

時持明者想十七字大明。在曼拏羅半尸上。化成焰鬘得迦明王。十二臂六面六足。遍身熾焰作大惡相。如是想已。誦必隸睹得羯吒大明。以香花供養然后用摩賀滿娑而為出生。以葷茹為香。別物非儀。時持明人結吠多梨印。以香花供養及出生等。復于曼拏羅外八方燃燈。用尸陀林中木柴。或木簽柴及摩賀帶攞。用佉禰啰木為杓。于曼拏羅南門作護摩七遍。如是作已。復作明王成就法。時持明者但能明善曼拏羅法。雖不持誦精熟亦得成就

時持明者用不損壞者薩埵一個。安置曼拏羅南門。行人安想吠多梨印。于薩埵心上即以明王大明。加持凈水沐浴薩埵。用赤色及青色香花而伸供養。復結吠多梨印。想焰鬘得迦明王身上五分。作自擁護。時持明人手執利劍作大無畏相。以左足蹋薩埵心。手結期克印。即誦焰鬘得迦明王大明曰

唵(引)阿(引)骨嚕(二合引)提迦焰鬘怛迦賀曩摩他畔惹吽(引)發吒(半音)

持明者誦此大明一十七字。直至薩埵身漸振動起立現大惡相不住作大惡聲。時持明人以所執利劍。割截自身血肉。用為閼伽獻于薩埵。時彼薩埵知持明者意。受閼伽已。立于部多曼拏羅內現大惡相。此是持誦大明之力。感焰鬘得迦大無畏明王托質現相。持明者見此相已。即結吠多梨印。時明王見此本印息大惡必隸多相。然后施持明者一切愿所欲成就。爾時明王即自隱身。薩埵倒地變黃金身。與彼同伴三人隨意受用。如是成就之法。須是有大德行之人可許作法。若無德行欲作此法。及同伴人俱獲除滅。若有行德不善印法亦被除滅。若有德行善知吠多梨心印。是名最上持明阿阇梨。于如來三昧具足成就。時忿怒明王決定現前。能施行人一切所愿俱獲成就。復說大明曰

唵(引)曩謨(引)沒馱達哩摩(二合)僧祇毗藥(二合引一)阿(引二)骨嚕(二合引)提(引)迦(三)焰鬘得迦(四)賀曩(五)摩他(六)畔惹(七)吽(引八)吠(引)多(引)梨(引九)[口*洛]乞叉(二合十)[口*洛]乞叉(二合)[牟*含](引十一)怛他(引)誐睹(引)倪也(二合引)缽野底娑嚩(二合引)賀(引十二)

此是如來三昧吠多梨大明印敕。持明者于曼拏羅內。結吠多梨印誦此大明。爾時明王決定現前。行人作大無畏相。所欲之事隨意成就

復次大明吠多梨印法。亦受一薩埵。用大三昧安曼拏羅內。行人復依前法。或于焰鬘得迦明王前。或曼拏羅中。或功德像前或尸陀林內。或空閑舍中隨自意樂。如是依法持誦一洛叉。令法精熟已。依吠多梨印三昧。于空舍內用尸灰。作賀賀部多曼拏羅。彼空舍內若有他人。暫住其中見此賀賀部多曼拏羅。于七日內必得破壞。依必隸睹得羯吒曼拏羅儀則。次第作供養。從曼拏羅南門及北門。持誦吠多梨大明及結本印。依本三昧于黑月八日。持明者安定而坐持誦大明至日出時。即得成就能滿一切愿。此是最上大明句。忿怒明王親說。能作一切事。乃至寶杖印作法亦然。如是所說吠多梨印。是中等成就法

復次為貧苦眾生。說第三成就法。如是依法次第。隨行人所樂之處。畫殊妙必隸睹得羯吒曼拏羅。于其中間安吠多梨印。及想忿怒大明字。作善相歡喜。即結吠多梨印作供養。誦十字秘密明。或十字已上。最勝求成就者。當誦此大明曰

唵(引)阿(引)吽(引)睹吠(引)多(引)梨[口*洛]叉[口*洛]叉[牟*含](引)娑嚩(二合引)賀(引)

此是吠多梨本心大明。依法持誦十[口*洛]叉。所在處所隨意作法皆得成就。此秘密明功能廣大。能作一切事

復次依焰鬘得迦明王。所說大儀軌法。所有禁縛魑魅敬愛調伏殺設咄嚕發遣斗諍息災增益句召幻化等。依儀所作必得成就。時持明者依法次第。先須持誦精熟。然后作此吠多梨法必得成就。又此儀軌有其多種。今此成就法。用孔雀尾一百莖。令童女合線。系孔雀尾為拂。以新好佉禰啰木為其拂柄。柄安一塔。于樺皮上以牛黃。畫吠多梨安彼塔中。于月蝕夜往河岸上。作必隸睹得羯吒曼拏羅。持明者顧視月黑處。即誦大明至月蝕退時。以左手執拂。魔不能障。令孔雀尾自然溫暖漸有煙焰。若拂有溫暖。此是成壞之相。皆是明王所化。時持明人能為一切眾生作大利益。與諸菩薩而無有異。若見煙焰彼人得如意通。能隱沒自身亦能變身。如天女相不老不死。證得持明天大吉祥神通騰空自在。常得夜叉女恭敬圍繞。于一切持明天中最上第一。能作一切事。亦是明王威力所化。時持明人若見他軍欲來殺害。以拂揮搖他軍即止而不能行。乃至所有虎狼師子毒惡龍象及一切鬼神。搖拂之間悉能禁止不能為害。若以背拂復得如常隱于功用

復說最上吠多梨印秘密眼藥成就法。持明者用摩賀嚩舍安髑髏內。至日月蝕時。取此摩賀嚩舍為油。以赤馬藥為燈芯。用旃陀羅舍中火燃燈。以髑髏收此燈煙。加持一晝夜。復加持一銅箸子已。以箸揾藥點于自眼。左右顧視能見障外一切色境。如彼天眼而無有異。以水洗眼即得如常。此名最上眼藥成就法

復說魑魅成就法。用阿哩迦藥根曼陀羅藥根。遏稅摩囕藥木香謨賀曩藥根。摩賀儞攞藥根設啰半亢藥。必隸多萎花啰惹捺多藥。如是藥等。復用悉帝哩布嚕沙等。而行虞呬也事。于黑月八日。令童子研前藥為粖。后用悉帝哩啰惹揾前藥粖。或揾佉啰[口*(隸-木+士)]多。然后于黑月八日。用尸灰畫必隸睹得羯吒曼拏羅。加持前藥八千遍即得成就。此藥能令一切人及鬼神作于魑魅。若于斗諍劫害。及火難王怖之難。能于自身而作擁護。若以藥涂彼身。至善法堂中帝釋天主亦令作魑魅。若過河澗等即無本力

復說能令一切部多等悉皆入悟。能說種種事成就法。用虎皮及儞哩謨迦冒啰誐毒藥郁金謨賀曩藥根。并搗羅為粖。用羖羊母怛啰。合和作丸如豌豆大。作七丸或八丸。用恭俱摩香揾或揾兔血。如是揾已。以藥丸安在髑髏內。于黑月八日夜。加持彼藥八百遍已上別用一器物。以恭俱摩香涂之。取前藥安此器內。復持誦八千遍。此藥法則決定成就有大威力。然后行人以藥打者。剎那之間令彼入悟。說種種事如彼眼見。彼入悟已。卻收前藥入木器內

復說最上敬愛成就法。時持明人須自適悅。然后用[口*洛]訖多根奢啰半佉藥啰惹捺多涅哩波藥烏勃[口*闌]多藥葉及蜂翅。如是藥等。令一童女搗篩為粖。用已哩多揾彼藥粖。安蓮華內。于黑月八日執持此藥。誦大明一千遍必得成就。能令啰惹心生敬愛。持明者以少許藥密入他食。他人食已而生敬愛。或以藥粖糝彼衣上亦得敬愛。乃至帝釋天主。亦可令彼生其敬愛。如是此藥不能至彼食中及衣服者。或以土木雕塑彼形。用于前藥同以搗羅。盛一器內。而復加持至七晝夜。彼人自來敬愛歡喜。即獻財帛珍寶等

復次調伏設咄嚕法。用孔雀尾摩呬建祖迦藥馬毛水牛毛曼陀羅子阿私摩啰花及蓽茇。如是藥各等分。并用啰惹薩同研。然后無丸。持明者于夜分中。依法加持八千遍已。復用馬毛貓兒毛同處燒煙以煙熏藥。若欲調伏設咄嚕。用藥一丸復杵為粖。糝彼頭上即得調伏。此法是焰鬘得迦明王親說。調伏法中此法最上

復次殺設咄嚕最勝法。持明者依法相應必獲成就。但在志誠無復疑惑。如有破滅三寶損減正法五逆殺害。如是惡人可用此法而以調伏。非此之類不許作法。彼持明者發菩提心。作大利益許作此法。此是如來三昧。利益有情斷除眾惡。守護三寶救度四生。依法受持乃至龍宮亦能成就。若人心懷嫉妒不識良善。隨意損他欲作此法。乃至夢中莫能成就。若彼行人身心清凈崇賢重善。具大慈悲廣行救濟。導引眾生歸正覺路。即許作此成就之法。彼持明者取破壞三寶人足下土。取得土已發忿怒心。用水牛母怛啰。和為泥作彼形像。以尸灰涂彼形像。用炭棘糠骨等。填塞彼像心腹之內。乃至耳鼻口眼悉皆填滿。于彼像身逆書發吒字。時持明者以左足蹋彼形像。結吠多梨印稱設咄嚕名。誦大明八千遍。彼諸惡人設咄嚕等速自除滅。若作此法害他持三昧等者。作法者自得破壞

復說發遣設咄嚕法。當用佉禰啰木作橛長八指。以橛揾芥子油。揾已涂于尸灰。用自死烏皮裹彼橛上。以赤色線系之。時持明者于夜分中。向彼橛前結吠多梨印稱彼人名。即誦發遣大明八千遍。然將此橛釘埋彼人門前。彼設咄嚕自速而去。此發遣儀威力最勝。乃至帝釋天主見此儀軌。亦須速離何況惡人

復次有破壞三寶及五逆惡人。令互相斗諍皆得磨滅法。持明者當用豬血及跋攞怛迦藥。如是等藥搗篩為粖。用涅哩嚩舍合和已。結吠多梨印誦大明八千遍。以此藥為香于爐內燒。所有破壞三寶造惡之人。聞斯香氣互相斗諍。種種捶打直至身終。及彼妻子眷屬。斗諍命終亦復如是。乃至州城聚落及彼他軍。聞斯香氣破壞亦然

復次幻化之法。持明者用尸灰兔血。合和一處同入一髑髏內。然后作曼拏羅。如必隸睹得羯吒曼拏羅內。安吠多梨印而作廣大供養。于曼拏羅南門。隨力用酥及前尸灰作護摩。誦大明八千遍。作護摩亦八千遍。如是作已。至明旦時見護摩爐。如乾闥婆城。即用爐內灰涂白色花上。以花擲于空中。能現諸佛并在樓閣之內。若涂黃花擲于空中。能現千數大阿羅漢。或涂赤色花擲于空中。能現諸天天人。或涂青色花擲于空中。能現夜叉啰叉娑。乃至必隸多拏枳尼恭畔拏等。一切能現隨行人意。復用凈水加持七遍灑于虛空。所現幻法悉皆止息。復用烏翅七只作拂。以骨為柄。用尸灰涂柄。望空搖拂。隨意觀想所欲之事。隨心化現一切皆成。或現人過江河大海。或現高大樓閣墮下人物。或現龍王宮殿。或現眾人聚會。或現軍馬交戰。如是種種之事俱獲成就。若欲止息。以左手執拂悉皆不現。如是幻法明王自說

復次息災法。或為自身或為他人。用白色妙花。以白檀為涂香。涂于白花。依法結吠多梨印。誦大明一千八遍。加持已。行人于貫海流者江河。即往河中。用前白花每朵加持一百八遍。即擲河中。如是作法大惡災難速得消除。乃至國界州縣隍城聚落。王臣黎庶一切災難。依法持誦悉得消除

復次增益法。持明者于舍利塔前。周匝排列香花作大供養。或為自身或為他人。或男或女等一一稱名某甲等。求增益事。即結吠多梨印。持誦大明一阿庾多。此儀是佛所說無不成就。持明者于彼塔前。作四方曼拏羅。八方燃燈散種種妙花及獻飲食。焚安悉香發菩提心。諦信清凈作禮諸佛。面向舍利塔每日三時。造佛塔像速得息災

復次增益法。持明者不得為自身。發慈悲意普為一切有情。令離諸苦如母愛子。利生亦然。持明者用牛黃及己身啰訖多。合和如涂香盛髑髏內。于月初蝕時。加持此藥直至蝕盡。以手捧藥復誦大明。至月蝕退盡之時。行人以此藥少許點于眉間。每見國王大臣皆生敬愛。乃至一切有情。見者崇重歡喜瞻仰

復次句召法。是妙吉祥化身忿怒明王親說。時持明者當用自死童女頭發。合發為索。于黑月八日安髑髏中。然后日日持誦大明。至月蝕日。往閻牟曩河岸潔凈之處。作必隸睹得羯吒曼拏羅獻大供養。作吠多梨印持誦大明。以種種飲食為諸鬼神出生。至發罥索震動起立。法必成就。時持明人執此罥索。句召諸天及帝釋等。剎那中間速來現前。隨行人語所欲之事一切成就。又彼行人以持誦力復得五通。所有夜叉女乾闥哩嚩女及天女等。以索句召剎那即來。行人所欲無不隨意。如欲歡樂女即同歡不得樂著。凡女身體不凈多諸穢惡。持明者宜應遠離。若句召諸天及夜叉啰叉娑等。即來現前周匝圍繞。復將行人往諸天界及本住處。所求皆得。或要宮殿樓閣種種圣藥。及無數百千劫樹一一皆得而自受用。彼持明人增其壽命一阿哩沒馱數。永離饑餓疾病。及愛別離等苦惱之難。若罥索震動起立。是法成之相。彼索不動其法未成。亦能作得世間所欲之事。豈況成就耶。或句召男或句召女。即舒開罥索稱彼人名。持誦大明數滿百遍。復誦紇哩字彼即速來。譬如飛鳥無暫停住。乃至啰惹并諸眷屬。及一切諸趣有情。財帛金寶象馬車乘花果等物。若見若聞行人句召。悉皆來至隨意受用。若彼行人依此大明三昧而以句召。在百由旬外亦令速來勿生疑惑。如是罥索成就之法

　　焰鬘得迦吠多梨印修行儀軌分第七

復次依法次第所有焰鬘得迦吠多梨印最上修行儀軌。于持明者能施成就。此是妙吉祥所化忿怒明王親說。而此大明有大威力。或誦七字至十字已上。天人聞者俱獲安樂。彼持明者依法次第。先誦大明六洛叉而得精熟。然后作于[巾*(穴/登)]像。復誦大明三洛叉。依此儀軌起首持誦。隨意所求無不成就。此焰鬘得迦大無畏明王。能除一切魔能施一切愿能除一切災。時持明者沐浴潔凈。齊整三衣發志誠心。日日依仗明王恭敬供養作自擁護。然后想微妙字在于心中。復想此字變成蓮華。想自身坐于蓮華之上。想于吽字。次想唵字在于頭上。想阿字在于眼上。如是觀想為自擁護。然后持誦大明或七字至十字已上。或入軍陣結本部印。想心大明想頭大明想頂大明想身大明。而為甲胄想。二手大明化成器仗。依大明三昧。結焰鬘得迦明王吠多梨本印。想在本心。右手結寶杖印作大惡相。時持明者發凈信心。以種種上妙香華及諸珍果。供養必隸睹得羯吒。曼拏羅中功德[巾*(穴/登)]像等。能施一切愿所求成就

復次造像儀軌。能施一切愿。持明者先持誦精熟。然后造像。凡所造像。或用金銀鋀石生銅熟銅。乃至琉璃玻璃及一切珍寶等。所成之像皆得成就廣大功德福報之事。若持明者求啰惹位。當造金像身高八指必得成就。若求富貴。當造銀像身高十指。欲除疾病。當作生銅像身高十六指。若欲所求隨意。當作熟銅像身高二十指。若除冤結及求富貴。當作鋀石像身高二十二指。若欲能施一切所欲之事。當作琉璃像身高十六指。若欲身心精進及息災增益。當作玻璃像身高十二指。若欲成就劍法及入阿蘇啰窟。當作眾寶像身高八指。如是尊像如法用心。巧妙裝嚴諸相具足。依法供養一切所求無不成就。如前金銀等所造明王圣像。手執本部器仗。乘于必隸多。身有六面大惡顧視。十二臂六足身戴三頭。必隸多以為鬘飾。著虎皮衣復掛絡腋。立如左舞勢。如是儀軌依法所求一切成就

復次以木為明王圣像。依法儀軌。亦能滿于一切所欲之愿。若造明王圣像。通用一切諸木。若以白檀木及松木造像最上身高十二指。能施一切愿。若用白阿哩迦木根造像身高十六指。所求皆得。若高十四指必獲富貴安樂。若用無憂樹木造像身高五指。能作敬愛。若用松木作像身高六指。能句召。降伏諸天及阿蘇啰王令生敬愛。若以龍華樹木造像身高七指。能除疾病及滅冤惡。若用人髑髏。造像身高十二指。持明者不須法事精熟。但一向供養能成就一切事。是名造像之法

復次畫[巾*(穴/登)]像法。時持明者收亡人衣。以水洗凈已。用作[巾*(穴/登)]像長一肘。以亡人頭發為筆。不得以五色畫之。唯用兔血及赤土畫于[巾*(穴/登)]像。中心畫焰鬘得迦明王。作大惡怖畏相。足蹋必隸多立如左舞勢。六面各三目。頭發豎立眉粗目廣。俱作赤黃色。六足十二臂。右第一手作施愿印。第二手執三叉。第三手執劍。第四手執鉞斧。第五手執寶杖。第六手執鉤。左第一手作期克印。第二手執槍。第三手執睹摩啰。第四手執寶棒。第五手執髑髏。第六手執罥索。以虎皮為衣口出利牙。于明王左右。復畫心印明。于明王右邊畫寶杖心印明。身作大惡相頭發豎立。作赤黃色。手結寶杖印以為器仗。立如左舞勢亦作期克印。面帶顰眉。于明王左邊畫吠多梨心印明。遍身熾焰有大威力。瞻視明王面有三目。顰眉頭發豎立腹形廣大。手執三叉作期克印。奉佛教敕降伏諸魔。難調者能調。如是畫已。安置于寂靜深密之處。以香華飲食日日供養。依此寶杖心印及吠多梨心印儀軌作法。必得成就。此心印[巾*(穴/登)]像作曼拏羅時。持明者展開供養。隨意所求無不滿愿。復次焰鬘得迦明王[巾*(穴/登)]像法。持明者當用必隸多衣。以水凈洗而作[巾*(穴/登)]像。廣闊一肘。用上好色畫焰鬘得迦明王如青云色。如是畫已。于深靜之處懸掛[巾*(穴/登)]像。及安置諸佛賢圣如法供養。持明者坐吉祥草而作能持。瞻仰[巾*(穴/登)]像手執金剛子數珠。專志持誦大明三洛叉。如身心勞惓暫時止息。然后復誦至三洛叉。滿已往山頂上。復誦大明勤修苦行。必得成就。依儀所說中品及下品成就法。若不勤修苦行必不成就。彼持明人修苦行時。作尊那菩薩無畏想。持缽食已修牟尼行止息諸根。然后持不損破者佉禰啰木棒。經行崄道離諸危難。時持明者作忿怒明王無畏行。誦焰鬘得迦大明。滿六個月得最上成就。如是長時受持忿怒明王無畏行。能殺諸魔。或作法持誦之時。若有魔境現前作種種相。不得怖畏。或現天女端嚴之相。勿共言語。心不散亂發菩提意。持忿怒大明。彼諸魔等自然破壞滅沒不現。是名最上成就所求如意。持明之人一心受持

佛說妙吉祥最勝根本大教經卷中佛說妙吉祥最勝根本大教經卷下

　　　　西天譯經三藏朝散大夫試光祿卿明教大師臣法賢奉　詔譯


　　焰鬘得迦明王本法儀軌分第八

復說造像供養儀軌。持明者先于寂靜之處。一心正意觀想功德已。用好香華如法供養。于此像前求為啰惹。復用白檀沉香涂功德身。以奔拏哩迦華烏怛缽羅華。[外/曰]波迦華摩利迦花。安悉香酥隨力作供養。及誦大明至六個月。決定成就啰惹之位。設未或就亦為地主。復得金錢一洛叉永世受用

復次求富貴成就法。用白檀香沉香恭俱摩香。涂前功德像。復用華鬘白色華乳香安悉香。如是香華日日供養。別獻妙解脫華一洛叉。誦大明一洛叉。加持彼華。如是依法得大富貴

復次除病法。用赤檀香涂前功德像。燒松木香。以上妙華種種飲食。如法供養及誦大明。所為自身病苦。或為他人悉得消除。若持明者各用本法。如前供養持誦大明。滿六個月能施一切愿。所有息災增長敬愛句召調伏發遣殺冤等。及求財寶種種之物悉皆成就

復次忿怒明王三叉成就法。持明者依法。用華鐵作三叉長三十指。修制如法鋒刃明利。持明者往山頂上。展前[巾*(穴/登)]像。用尸灰作必隸睹得迦吒曼拏羅已。如法供養。復用摩蹉滿娑。為諸護世出生。至黑月八日以赤檀涂彼三叉。安置曼拏羅內。復用上妙香華種種供養已。持明者手執三叉。面向[巾*(穴/登)]像而坐。即誦三叉甘露大明一百八遍已。復于凈處燃燈持誦。隨力作護摩一千遍已。手執三叉作無畏堅固相。端身而坐。復誦大明加持三叉。至三叉豎立出大光明如日黑曜。現此祥瑞時。一切持明天恭敬供養。所執三叉隨行人意皆得成就。若三叉暖熱得隱身法。若出煙焰天人阿蘇啰等。如見劫火悉皆驚怖

復次成就法。持明者用花鐵作劍長三十二指。巧妙利刃。持明者執此劍往山頂上。如前依法作大供養。及隨力作護摩。以手執劍持誦大明。至劍出光明。行人得持明天。劍有煙焰得隱身法。劍若暖熱得降龍法。壽命一百歲。若法得成能殺魔冤。能破軍陣能殺千人。于法生疑定不成就

復次寶杖成就法。用俱尾捺啰木或佉禰囕木作一杖。如焰鬘天長四十二指。持明者執此杖往尸陀林。以香花飲食等如法供養。及隨力作護摩。研赤檀涂于杖。用花鬘纏于杖身。即誦大明加持。至杖動搖。現明王忿怒相。乘水牛發青如螺相。身作青云色富貴圓滿。有大神通威德無畏。出大惡聲。若有天人等不依明王教者杖自殺之

復次鉞斧成就法。用花鐵作鉞斧。長六指柄長十六指。如前作法必得成就

復次鉤成就法。用花鐵作鉤。長四指柄長一十八指。于黑月十四日夜。以香花飲食如法供養已。往山頂上以黃芥子。隨力作護摩。以手執鉤持誦大明。至鉤出光明乃至起立。能降伏諸天如為仆從。或鉤出煙焰。持明者有大威力。壽命三俱胝歲。隨意變化一切自在。諸持明天及夜叉等俱來供養。具足一切快樂。鉤若暖熱即誦大明獲大吉祥。能召帝釋天龍夜叉緊那啰必隸多吠多拏天女巘達哩嚩女。及諸鬼神種種圣藥等。悉來現前。依佛教敕隨行人意。乃至普遍世間。天人宮殿園林池沼。一切富樂之事無不成就

若持明者于寂靜處。持誦大明加持于鉤。設不成就亦能句召船車花果樹木。乃至八百由旬外所有童女。剎那之間句召現前

復次髑髏成就法。前說三叉鉤劍鉞斧杖等并用。右手執捉持誦。今說髑髏。須用左手執捉加持。持明者用木作一髑髏。廣闊二十指修事圓滿。以香花飲食等如法供養。及隨力作護摩已。然后以左手執于髑髏。以右手覆之。即誦大明。至髑髏出現光明。得上品成就為三界主。若出煙焰得隱身法。若髑髏暖熱所求隨意。若法不成以此髑髏安木床上。用以帛蓋覆已。觀想種種上味飲食滿彼髑髏。復誦大明八千遍已。日日以上妙飲食貯滿髑髏。經宿加持已。取彼飲食此名甘露食。若人食者除諸病苦獲大安樂。若行人自食。身心適悅永無病苦

復次槍成就法。用花鐵作一槍長三十二指。于儞摩曩誐河岸清凈之處。依前三等儀軌作法必得成就

復次作睹摩啰成就法。用花鐵作一睹摩啰。鋒刃快利。持明者隨力作護摩已。用赤檀涂之。往山頂上。夜分中如前作法。必得成就

復次期克印成就法。持明者至月蝕夜。安定端坐。左手作期克印。右手作秘密持誦。至印出光明。得為持明天。印出煙焰得隱身法。印若暖熱得為地主。設印法未成。亦能作種種成就之事

復次降伏設咄嚕法。持明者結前期克印。作忿怒顧視之間。即彼迷悶倒地。若欲救彼。即以右手摩觸彼身速得如常如是此印能止他軍。能降毒龍能摧山岳。能破大石及樹木等。能隨行人施一切愿

復次罥索成就法。用自死人頭發合作一索。如前依法必得成就

復次寶棒成就法。用吉祥木作一棒長二十六指。修事華妙。以金裹棒。頭身陷缽捺摩啰誐摩泥。持明者往深山上隨力作護摩。于夜分依法持誦。至棒出光明得上品成就。法若有煙焰及暖熱所獲成就。如前無異

復次圣劍成就法。用卒亡者人尸一個。洗浴令凈。以香花飲食如法供養已。持明者于尸陀林中。作必隸睹得羯吒曼拏羅。于南門外復散香花。于其花上以尸頭南而臥。持明者手持摩賀嚩娑油。用蘇嚕嚩盛油。灌于尸口依法作護摩一百遍。即誦大明。至尸口出舌。持明者以刀截舌。舌離尸口即自變為三十二口圣劍。剎那之間得持明天。延壽七劫。于持明天中最為第一。或持明者如前。作必隸睹得羯吒曼拏羅。如法供養已。以卒亡尸洗浴令凈。如前臥于曼拏羅南門外。持明者坐于亡尸心上。誦大明七字至十字一千八百遍已。尸自起立。即獻閼伽。用左手摩娑尸頂。口有藥出如雄黃色。或如火色。時持明者速收彼藥用涂尸身。尸自變化為黃金身。成為圣藥。以此圣藥給與同伴人。經剎那間得持明天。神通自在而為第一。持明者所得圣藥。分為三分。一分供養三寶。一分施同伴。一分自己受用。得如意通所求皆得

復次眼藥成就法。持明者受持齋戒滿三晝夜。然后往尸陀林中。如前儀軌作曼拏羅。用香花飲食如法供養。作自擁護已。用尸灰涂自身。與同伴知法人以眼藥。安于必隸多頭上。以亡人衣覆之。用左手按于藥上。即誦大明。至藥出光明。持明者得持明天。若出煙焰得隱身法。若暖熱能殺一切魔。亦能還命。設不成就亦能降伏一切世間令生敬愛之事

復次眼藥成就法。當用牛黃黃丹雌黃雄黃。如是等物。依前眼藥儀軌志心作法。皆得成就

復次尸衣成就法。持明者于尸陀林。作曼拏羅已。用香花飲食如法供養。于夜分中持明者身著尸衣。持誦大明。至衣出光明得大神通。如彼明王隨意變現。若出煙焰得隱身法。衣若暖熱得世間神通。有大威勢主一天下。壽命百歲無病安樂。設不成就亦能降伏世間。見者承事如彼仆從

復次降伏夜叉女成就法。持明者于尼俱陀樹下。作曼拏羅已。裸形被發。于黑月八日。用上味飲食充滿一缽。復以缽食先作七摶。每摶各誦大明七遍加持彼食。及稱蘇啰遜捺哩夜叉女名。持明者以彼摶食。獻夜叉女已。缽內余食復作七摶。如前加持七遍。持明人自食。彼夜叉女速來現前。即獻花座閼伽水。及香花飲食如法供養。夜叉女言善哉善哉呼我何作。如有所為我即隨意。若要為母給與雄黃圣藥等。欲為姊妹供給花果甘露飲食及圣藥等。欲為同伴即現宮殿樓閣等。欲為妻子即現端正之相。乃至百由旬外所有女人。剎那之間速得現前。受于快樂

復次必舍左女成就法。持明者于大樹下作曼拏羅。以香花飲食如法供養已。時持明者裸形被發。用尸陀林木柴。于曼拏羅外作護摩八千遍。誦大明八千遍已。迦囕枳禰必舍左女。即來現前作大惡相。不得怖畏即獻閼伽。彼女復現端嚴之相具大威力。能與行人作一切事。彼女所欲行人依之。若違彼意即被殺

復次龍女成就法。持明者往蓮花池側。如前作必隸睹得羯吒曼拏羅。以香花飲食獻大供養已。用烏曇摩木柴。燃火。及龍花為粖。于夜分作護摩八千遍。龍女即來現怖畏相。行人所求皆得成就

復次阿蘇啰女成就法。持明者往阿蘇啰窟門前。如前作曼拏羅。以香花飲食如法供養。用必隸虞木燃火。以恭俱摩香揾白芥子。即誦大明作護摩八千遍已。時阿蘇啰女眾出于窟門。引彼行人入于窟內。施大富貴得大快樂

復次尸陀林夜叉等成就法。持明者先收自死人肉。如前作法為自擁護已。以左手執刀右手執肉。于夜分往尸陀林中。作無畏相高聲唱言。我今賣肉。心念焰鬘得迦大明。時彼林中所有大惡夜叉羅剎鬼神等。聞高聲賣肉悉皆出現。具大威力作種種大惡相。彼持明者不得怖畏。即告彼言汝等善來。止息惡相而化善相。夜叉言曰高聲賣肉欲求何事。行人言曰我有所愿。欲求眼藥及圣藥等。如是言時心須猛利勿生疑惑。彼夜叉等即收其肉已。一切所求皆得成就

復次禁止兵亂成就法。用死人衣一事染為青色。長十六指。用竹為柄長一肘。作一吠惹衍帝。于尸陀林中依法作曼拏羅已。持明者于夜分時安定而坐。即誦吠惹衍帝至明旦。行人執吠惹衍帝往冤軍處。彼軍亦見悉皆禁止如彼癡人。槍劍器仗全不能用。乃至象馬四兵禁止亦然

復次禁兵法。持明者于夜分往尸陀林中燒人處。裸形被發右繞燒尸。用左手收尸灰一合。手內拳之還歸本舍。不得左右回顧。或別空舍亦得。即誦大明至明旦。復用新器盛于尸灰。專心護持不得放于地上。以此尸灰隨風揚起。彼諸軍馬吹灰至身。悉皆禁止如彼癡人。刀槍弓箭皆不能用

復次敬愛成就法。持明者于尸陀林中作曼拏羅。以香花飲食如法供養。用摩賀嚩舍為油燃燈。以髑髏覆燈。收煙安別器內。夜誦大明至明旦時。用此燈煙點眼已。一切諸人見者歡喜。供給承事如仆從等

復次皚哩迦成就法。持誦者用皚哩迦。安于死人口內。將往空舍中。即誦大明加持皚哩迦。至明旦時現種種魔惡之相。行人勿得怖畏。以紅色衣裹皚哩迦藥。以香花供養。如欲降伏。以皚哩迦藥書前人名。即得速來。侍從供給一切隨順

復次金丸成就法。持明者作一金丸。或見舁出死人以丸安彼口中。至尸陀林內。獨自加持已用火焚尸。然后以左手執金丸。加持至明旦得法成就。若欲用時。以左手拳執金丸。舒其頭指用指觸者。皆自降伏如為仆從隨行人意

復次芥子成就法。持明者用吉祥木作一器物。盛白芥子日日持誦。加持芥子至太陰直日。依法作曼拏羅。以香花飲食作廣大供養已。依前加持。至芥子作聲及破裂法方成就。持明者所欲。破裂大地震動大地。摧倒山岳枯竭江河。涌沸大海忙亂龍宮。禁止天火乃至求雨止雨。及一切所為之事。但擲芥子皆得成就。如是之法能施一切愿。唯自了知。如前所說二心印法。設不修行亦得成就。此焰鬘得迦明王儀軌。真實不虛威力廣大。但依法供養日日持誦。不在修前無為行。但發菩提心一切所求無不成就

　　焰鬘得迦明王最上儀軌分第九

復次成就最上儀軌明王自說。不修眾行依法持誦皆得成就。持明者受持七字至十字大明。如前依法畫于[巾*(穴/登)]像如法供養。即誦大明八洛叉畢。以香花飲食供養三寶及彼明王定獲成就。持明者乃至思念部多宿曜及諸毒惡鬼神等。所求所欲皆得成就。行人不得以此法教害同學。持明者及吉善之人。作意中間速得自害。若有毀謗三寶十惡五逆。如是之人可用此法降伏彼等。乃至龍蛇所蠚及水火等一切諸難。思念明王所作悉皆能除

復次童子入悟成就法。持明者揀一諸相具足端嚴童子。令洗浴清凈莊束嚴飾。飲五凈水經宿受持齋戒。至明旦時復令洗浴。以妙香涂身著衣嚴飾已。令童子面東坐吉祥草。而作供養。然后以花揾白檀香。令童子二手捧花。即燒沉香。持明者速誦大明。依法令童子入悟。童子應時入悟。行叉問曰知見何事。童子即說過去未來現在之事真實不虛。或說世間之事可作不可作。及持誦法功力未成。令復誦大明速得增長。如是說已。持明者于焰鬘得迦明王前。獻閼伽及以香花。即誦佛三昧。童子聞此三昧忽然倒地。法得成就。持明者喚起童子。復令洗浴已。與其飲食及種種財物等還送本處。然后持明者。依此儀軌所作成就

復次求啰惹敬愛成就法。如前所作[巾*(穴/登)]像前。用尸灰畫彼啰惹形像。持明者坐彼形像。一心持誦大明一阿庾多。當稱彼名某甲生于敬愛。復誦莎賀字。如是常誦大明稱彼名字。即得敬愛如仆從等。供給所須及財物等。如前誦一阿庾多。令婆羅門亦生敬愛。若誦六洛叉得叉怛哩及吠舍等而生敬愛。如前誦一阿庾多。及童女等生于敬愛

復次令設咄嚕愛別離成就法。持明者畫彼二設咄嚕形相并。行人以二足蹋坐二設咄嚕像心上。即誦焰鬘得迦大明。稱彼二名某甲某甲速作別離。如是依法即得別離

復次調伏成就法。所有五逆十惡損害他人。及謗三寶者。持明者誦發吒字一千遍已。復誦忿怒大明。即用尸灰畫彼惡人形像。及書彼名。以佉儞啰木為橛。加持八百遍。用橛釘于畫像心中。即稱彼名。持誦大明一阿庾多。后句誦吽發吒字。彼等惡人速得除滅。復取木橛還復如故。彼持明者作于此法。不得以己私仇損害他人。須發菩提心利樂有情。興隆三寶守護正法。若有造業惡人即作此法。若不依法損惱好人。反過及己速得惡報。如是妙吉祥所化焰鬘得迦大明王言。若彼行人作此儀軌。發菩提心守護三寶。救濟有情宣通法教。必得增長智慧。斷諸障染超越輪回獲大無畏。于無上道不久成就。時持明者如實了知依法修行。利樂世間斷除煩惱。作此儀軌必得成就

復次發遣設咄嚕成就法。持明者用尸灰畫彼設咄嚕形像已。行人坐于蓮花對彼像前。持誦大明一阿庾多。稱彼名字即誦吽發吒字發遣于彼

復次調伏設咄嚕成就法。亦用尸灰畫彼設咄嚕形。行人以左足蹋彼像心面。向日持誦大明。剎那之間彼得熱病。持明者復為作息災法。速令如故。不為作息災經七日內。受大苦惱即得命終。如是等法。彼諸惡人如降伏已。起慈愍心復為息災除彼煩惱。行人所作必得成就

復次息災增益法。持明者先于佛像及塔廟前。作曼拏羅。如法供養恭敬禮拜。依法持誦發菩提心。普令一切眾生。恭敬信受歸命三寶。乃至自所作善焚修禮誦。傳通法教行眾三昧。香花供養最上功德。回施一切苦惱有情令得安樂。如是堅固身心決定。深入所緣一切法藏。廣為眾生息災除患增益福壽。是人不久成無上覺。于焰鬘得迦明王大明儀軌必得成就

持明者作此法時。對尊像等前恭敬作禮安定而坐。即誦大明稱自名。我某甲為他某甲等。作息災增益法所求成就。如是復誦大明一千遍。即得息災增善福業。若為國王城隍聚落息災。誦大明二千遍。若為象馬牛羊等息災。誦大明一千遍。若為一切眾情息災。誦大明一阿庾多皆得成就

復次增益成就法。持明者依法于明王前。安一凈器滿盛好乳。用殊妙花揾白檀香。加持一千遍。擲花乳器內。持明者稱名。我某甲為他某甲。求增益事所愿成就

復次求富貴成就法。持明者先以慈心行利他行。如前儀軌作大供養。燒沉香用好花揾白檀香。日日供養持誦即得大富。或持明者依前儀軌。誦曩莫莎賀字一阿庾多已。往海岸或入殑伽河中。水至臍輪。用白蓮花揾白檀香。誦大明加持彼花。擲于河內滿一洛叉得大富貴。或用紅蓮華揾赤檀香。如前作法擲于河內得無盡寶藏

或持明者用阿底目羯多迦花。如前作法擲于河內。滿一洛叉即得金錢一洛叉。或如前依法擲花三洛叉。亦能降伏諸夜叉女。隨行人意作一切成就

或持明者如前依法。用上好惹帝迦花揾白檀香。擲于河內滿一洛叉。于大地之內所求皆得

復次成就。用三種蜜揾白蓮華。依法作護摩已。得彼福天來現本身。施一切愿

復次成就法。用酥蜜燃火作護摩七晝夜。獲七大聚落

復次成就法。用五谷及酥作護摩一洛叉。得無盡財寶能作一切事

復次成就法。用吉祥果子作護摩一洛叉。于天上人間得大利養

復次成就法。用努哩嚩青草揾牛乳。即誦大明及誦莎賀字。得壽命延長

復次成就法。用缽攞舍木燃火。以酥作護摩。如是日日作法。能增壽命及增智慧。明記不忘有大勢力眾所稱贊若用一切飲食作于護摩亦得有大勢力名譽流布眾人稱贊一切所欲皆得成就

　　妙吉祥化身焰鬘得迦明王儀軌略出分第十

爾時焰鬘得迦明王。所說大明七字至十字。令持明者于寂靜處。依法持誦作無畏行。所欲之事皆得成就。今說一吽字大明。持明者依法持誦作無畏行。所求之法必得成就。今此吽字是焰鬘得迦明王微妙心。具大威勢功德難思。能與行人為吉祥事若先持十洛叉。一一如前七字依法持誦。一切所求皆得成就

復次唵字。于明王[巾*(穴/登)]像前依法持誦。必得成就

復次[巾*(穴/登)]像。當用匹帛可長一肘。以水洗凈已。涂上妙香。用上好顏色畫焰鬘得迦明王。身作青云色面作大惡忿怒相。面有三目作赤黃色。頭發豎立亦赤黃色。髑髏莊嚴虎皮為衣。遍身熾焰一切圓滿。乘水牛二手二足。右手執杖左手作期克印。前畫種種供養。如是畫已。持明者先以香華飲食一心供養。然后往一石巖之內展彼[巾*(穴/登)]像。頭面作禮。于彼像前安定端坐志心持誦。至[巾*(穴/登)]像動搖或作笑容或出光明。現此祥瑞之時獲真實成就。時持明者具大吉祥能作一切事。破壞山岳枯竭江河大海。發遣冤魔句召龍天。如是一切所為皆得隨意。彼持明者雖得成就最上勝法。常為眾生作大利益。廣度群生傳流法教。其心平等遠離愛憎。精進修行所獲功德。普施有情俱令解脫。如是行人不久當成無上佛道。如是妙吉祥化身焰鬘得迦明王所說儀軌。一切如來同共宣說。是故行人及諸眾生。聞此儀軌無復疑惑。依法受持一切所求皆得成就

佛說妙吉祥最勝根本大教經卷下