　　No. 1200

底哩三昧耶不動尊威怒王使者念誦法一卷

　　　　開府儀同三司特進試鴻臚卿蕭國公食邑三千戶賜紫贈司空謚大鑒正號大廣智大興善寺三藏沙門不空奉　詔譯


爾時釋迦牟尼佛。告執金剛菩薩言。我今為汝說無量力神通無動使者。甚能利益成就一切事業。先洗心防患除諸亂想制心一處。先頂禮一切諸佛菩薩。懺悔等令三業清凈。然后作一切事業。若妄念闕法。師即犯三昧耶。應每日三時誦此明。即滅前所犯諸罪障明曰

曩莫薩底哩耶(四合)地尾(二合)迦喃(一)薩嚩怛陀(引)孽多喃(二)唵(三)微啰喃(四)摩訶斫羯啰(二合)嚩日哩(二合)薩多薩多(五)娑羅帝娑啰娑啰帝(六)怛啰異異尾陀摩儞(八)三畔阇儞(九)多啰摩底悉馱蘗[口*(隸-木+士)]野(十一)怛囕(二合)焰娑嚩(二合引)訶

若欲便易去。當誦次明七遍。以杵印護身五處。額兩肩心喉。頂上散之明曰

唵阿者邏迦曩戰拏娑馱耶吽泮吒

便易了。當洗凈。出已洗手漱口。即往精舍準前禮佛懺悔已。然清凈心合掌。以二大指按于額上。定意誦三昧耶明曰

曩莫薩嚩母地薩怛嚩(二合)喃曩莫蘇悉悌娑達儞阿蘗[口*(隸-木+士)]迦嚕奶嚕啰禰多異阿皤曳阿底莽[口*(隸-木+士)]曩莽素睹(二合)婆莽悉悌馱耶計鼻喻(二合)莽賀訖哩(二合)閉弊娑嚩(二合)訶

次以安隱明印護身。二小指內相叉于大指虎口中出。并豎二中指。二無名指于中指背。以二頭指各握無名指。豎二大指中指即成。明曰

曩莫三滿多沒馱喃唵賀啰賀啰莽賀彌儞多吽泮吒

行者次應凈其業障。洗除身心無始垢穢使得清凈。洗有二種。一內二外。內為于諸有情上。起慈悲喜舍四無量心清凈無我等觀。外者即以水洗令得清凈。即結三昧耶印誦三昧明。次即以杵印明除其垢穢。右手捻頭指甲上。余三指散豎如金剛杵。明曰

唵阿者羅迦曩戰茶娑馱野吽泮吒

次說加持水土令清凈。用先洗腰已下及浴衣。并洗手漱口等。其印先合掌。屈二大指入掌中。攬水右轉。即土等亦爾。明曰

曩臭三滿多嚩日啰(二合)拏(去聲)怛啰(二合)吒阿母伽戰拏莽賀嚕沙(上)拏娑頗(二合)吒野吽吽怛啰(二合)娑野怛啰(二合)娑野吽怛啰(二合)吒唅[牟*含]

內外洗己身心清凈。行者次應結界。即以右手中已下三指。握大指為拳。直豎頭指。以印右轉即成結界。左轉成解界。亦成辟除。明曰便成十方界

唵吽莽賀四摩畔馱儞滿馱滿馱嚩日啰(二合)唵日唎(二合)尼吽泮吒

次結被甲印。先合掌各屈頭指無名指入掌中。即搩開豎大小中指。等如三股金剛杵。是名無能勝金剛甲印明曰

唵吽嚩日啰(二合)莽曳嚩日啰(二合)迦嚩制斛(引)嚩日啰(二合)吽泮吒

以印印五處成被甲已。然后隨意洗浴訖。次作灌頂印以左右無名指小指。相叉入掌中。便結為拳二中指直豎頭相柱。二頭指各押中指甲。二大指亦各捻無名指。即成灌頂印明曰

曩莫悉底哩(二合)野地吠(二合)孽多(引)南薩嚩怛他(引)孽多南紇唎(二合)設馱曩避也(二合)啰濕彌(二合)鼻曬罽鼻詵者怛母(二合)努悌皤嚩邏嚩底(二合)末啰(二合)者隸娑嚩(二合引)訶(引)

次又以甲印護身洗浴。著衣時誦此明曰

唵吽娑(二合)吒野娑呬吽洛乞叉(二合)[牟*含]泮吒

次結金剛座印。以此印明加持住處。便成不可壞金剛地。即于此地想有金剛座。其印平舒兩手。仰掌向上。以右手押左手。誦此明曰

唵吽嚩日啰(二合)娑(引)儞鑁吽泮吒

即以如來所生印。于此金剛座。布列安置諸佛圣眾。以印加持。其印仰左右手指。內相叉結為拳。散豎二小指誦此明曰

曩莫薩嚩沒馱母地薩怛嚩(二合)南阿(引)莽邏尾迦啰(二合)多帝爾儞阿啰逝娑嚩(二合引)訶(引)

布置圣眾已。用如來所生印。想閼伽奉獻諸佛菩薩及佛頂等。若能常作此法供養念誦速得成就。復觀不動尊住于本位中。用前灌頂明印奉獻。即誦本明三七遍已。頂禮諸圣眾。即應用前結界印。左轉解所結界。又結三昧耶印已。即當定意起往精舍如常禮懺。至道場已。取杵印身五處除垢。如前結界加持本尊然后安坐。又以如來所生印。獻閼伽誦本尊明三七遍。如前灌頂法。供養本尊。即安坐自定身心。然后結墻等界。先結墻界。其印側二手。豎二小指側相拄。屈二無名指中指入掌中。曲二頭指。于中指側如鉤。二大指屈押頭指下節。以印頂上右三轉。即成不可壞金剛墻明曰

唵吽嚩日啰(二合)曼荼隸滿馱滿馱吽泮吒

次結金剛網印。先合掌屈二頭指二無名指。內相叉右押左。二大指二中指二小指。各頭拄搩開即成。以印于頂上右轉。便成金剛網明曰

唵吽嚩日啰(二合)薩啰(二合)步嚩禰慕吽泮吒

次結金剛火焰界。此火焰明以印加持威德。于金剛墻外四面上下。成大火聚光明。一切障不敢前進。其印二手相背。十指叉如火焰明曰

唵吽嚩日啰(二合)惹嚩(二合)隸吽泮吒

結界畢已。應加持飲食香花燈明等供養。其印合掌十指各微屈。令甲相指。以此印置所供養食等上。觸之。誦明七遍供養已。即能速滿一切成就。復應以此明印心定坐。想于世界中所有水陸所生諸雜花。及諸上妙花果樹。并諸山大海中珍寶摩尼異香等。如云集來為供養。即誦妙伽他加持。定中為供養。伽他曰

　以我福德力　　諸佛加持力
　愿此香花云　　遍滿諸佛剎
　供養一切佛　　及諸大菩薩
　復應更思惟　　陳其五供養
　令福德增長　　滿足悉地愿
　能成佛菩提　　先說涂香明
　供養佛功德　　能除行者身
　惡毒熱煩惱　　業凈證菩提　

明曰

曩摩悉底哩(二合)野那嚩(二合)孽多喃薩嚩怛他(引)孽多南阿三莽彥(引)度怛謎蘇彥(引)度怛謎蘇彥(引)馱嚩底娑頗(二合)啰呬誐誐南莽(引)呼曩曳泥(去)尾薩嚩遏(二合)娑馱彌娑嚩(二合引)訶

　次說花供養　　福資于行者
　三世諸垢穢　　悉凈無有余
　佛果當克證　　皆由此福業　

明曰

曩摩悉底哩(二合)野娜嚩(二合)孽多(引)南薩嚩怛他(引)孽多南訶(引)嚩路枳多(二合)莽賀布瑟波(二合)嚩磨娑嚩(二合引)訶(引)

　次說焚香福　　能使此加持
　業障煩惱盡　　行者修福業
　遠聞他方便　　悉來共加持
　法身香氣云　　遍滿十方界
　供養佛菩薩　

明曰

曩摩悉底哩(三合)野娜嚩(二合)孽多(引)南(引)薩嚩怛他(引)孽多南唵阿孽哩(二合)始棄始棄度莽始棄度莽始棄娑嚩(二合引)訶(引)

　次說飲食明　　供養佛功德
　能使于行者　　速證三脫門
　永離三苦縛　　常資于慧命
　圓滿證三身　

明曰

曩摩悉底哩(三合)野娜嚩(二合)孽多(引)南薩嚩怛他(引)孽多(引)南唵嚩鄰曩馱思莽賀嚩里娑嚩(二合引)訶

　次說燈供養　　功德力莊嚴
　能令于行者　　念誦速成就
　如意菩提果　　光明遍法界
　能破三界中　　一切諸眾生
　無明業煩惱　

明曰

曩摩悉底哩(三合)野娜嚩(二合)孽多(引)南薩嚩怛他(引)孽多(引)南阿孽帝日啰(二合)藍帝儞[鼻*也]儒底始棄娑嚩(二合引)訶

　上說五供養　　涂花焚食燈
　其明各八遍　　能令供養物
　如云遍法界　　復應更加持
　令此供養具　　以明加威力
　能成真實物　　供養諸圣眾
　散施諸有情　　皆得實受用
　誦此明八遍　　以此加持力
　滿檀波羅蜜　

明曰

曩莫薩嚩沒馱冒地薩怛嚩(二合)南薩嚩他欠烏那(二合)誐帝娑頗(二合)啰呬[牟*含]誐誐曩劍娑嚩(二合引)訶

　復應更思惟　　發于真實愿
　即作如是言　　以我修行福
　令此諸妙供　　遍至十方界
　一切圣眾前　　愿受此微供
　誦明加持之　　便成真實福　

明曰

曩摩薩嚩沒馱冒地薩怛啰(二合)南薩嚩怛啰(二合)僧句素彌多鼻惹啰始吠曩么素睹(二合)帝娑嚩(二合引)訶(引)

次應更結不動尊根本印。即誦本明三遍。能令圣者歡喜加持速得愿滿。爾時行者復應更當諦心思惟。外財所舍恐是輕微。今應更當舍自內財所有身命。供養諸佛菩薩圣眾。即應發愿作如是言。伏愿諸圣眾與我作大護加持。常攝受。如是三白請。圣眾不違愿。便即懺諸罪

　無始十惡業　　愿皆盡銷滅
　復應更回向　　今我所修善
　念誦諸功德　　回與諸有情
　回向菩提果　　誦此明加持
　令愿不虛發　　其明誦八遍　

明曰

曩摩薩嚩沒馱冒地薩怛嚩(二合)南曩謨素睹(二合)帝莽賀嚩日啰呬薩嚩呬蹬迦啰底瑟侘(二合)薩[口*栗]謎(二合)啰么(二合)怛啰(二合)薩[口*栗]謎(二合)殺達摩拏莽地瑟侘(二合)舒娑嚩(二合引)訶(引)

次應更當結前灌頂印。誦明自灌頂已。次結虛空眼印。護自身及護本尊。其印虛心合掌。屈二頭指頭至中指第一節。二大指并豎即成。誦此明曰

曩摩悉底哩(二合)野娜嚩(二合)拏孽帝[鼻*也]薩嚩怛佗(引)孽多[鼻*也]唵誐誐曩者儞誐誐三摩薩嚩睹嚕(二合)誐多底娑啰三婆吠入嚩(二合)啰曩謨阿伽南娑嚩(二合引)訶

誦明結印護身訖。即仰開此印。向上如捧狀。便成捧念珠印。即誦此明。用加持念誦速成就明曰

曩謨嚩日啰(二合)目契薩嚩怛他(引)[卄/(阿-可+辛)/木]帝毗庾(二合)婆誐鑁持嚩(二合)毗藥(二合)怛儞也(二合)他矯唎彥馱唎戰茶里么蹬只賓(引)誐里怛他(引)孽多微曳(二合)使多荼底吽入嚩(二合)里多帝逝伊能迦啰焰句嚕(二合)娑嚩(二合)訶

次結法界生印。自加持令諸障不生。其印以左右頭指二無名指。屈入于掌中面相鉤。豎二大指二中指二相。頭相拄開。以印按左臂。次右至頂上散。每按處誦此明一遍明曰

曩莫薩嚩沒馱胃地薩怛嚩(二合)南阿(引)薩嚩他薩嚩怛啰(二合)路計娑嚩(二合引)訶(引)

次即更當結前虛空眼印誦明七遍(亦名部心)誦已即當諦觀。諸佛菩薩歷然滿空。本尊圣眾親對在己目前。安心定意兩手執持念珠。當心徐念誦。乃至疲極遍數任意。每日三時念誦不令間斷。遍數至極下少不得下于一百八遍。念誦數訖已。即誦虛空眼明加持。結護念珠置于本處。次即卻結根印誦百字明。加持自身令速成就明曰

唵阿三么三么三曼多睹娜多(去)怛嚩必底(二合)舍薩儞賀啰賀啰娑么(二合)啰拏娑么(二合)拏微餓多沒馱達摩帝娑羅娑羅。三么嚩啰荷啰荷啰怛啰(二合)野怛啰(二合)野伽那伽那摩賀末攞[口*洛]乞叉(二合)儞入嚩(二合)啰入嚩(二合)啰那娑伽[口*(隸-木+士)]娑嚩(二合)訶(引)

誦百字加持已。復當想前所觀本尊諸佛圣眾歷然。攝受于我在己目前。即應更陳前諸種種廣大供養。空中所見一切圣眾供養畢已。復應更當至心回向發愿。作如是言

　愿我所修行　　一切諸善業
　念誦加持力　　回施諸有情
　出離三界苦　　速證于菩提
　回向發愿已　

即應結前所結諸界印。左轉即便解已。復結前灌頂印。豎二小指頭相拄。即誦燈焰如來明。以印左轉之。一切諸圣眾各歸本凈土明曰

曩莫悉底哩(三合)野娜嚩(二合)努誐多南唵紇哩(二合)

次結前三昧耶。頂禮諸圣眾。起出于道場。轉讀摩訶衍花嚴等經典。任意自經行。行者若自吃飯食及諸藥物。當即以此明加持食。誦明八遍然后取吃障者不能為害明曰

曩么薩嚩沒馱冒地薩怛嚩(二合)南(引)唵嚩(引)藍娜泥帝儒莽利儞娑嚩(二合引)訶

行者若能常修行供養。應每日吃飯食荼藥等。皆留少殘置一別器中。即結圣者本劍印。加持食上誦明七遍。送置凈處至心供養之。其印右手作金剛拳。直并申頭二指。大指。無名指甲側。加持上明曰

曩莫三滿多嚩日啰(二合)拏(去)怛啰(二合)吒阿目伽戰拏摩訶嚕殺拏娑頗(二合)吒野吽怛啰(二合)么野怛啰(二合)么野吽怛啰(二合)吒唅[牟*含]

所用飲食供養圣者。此尊本愿。大悲舍身奉侍一切持誦者。身如奴仆現無一目相。受此殘食供養。行者若每食之時心不忘者。我當晝夜常隨擁護。不令諸魔毗那夜迦作諸障難。令不隨意速滿成就。行者若夜分寢息時。即當先結凈室莊嚴印。先彎左手背。持按心上。后彎右手。于右手上掌相合。舉印置頂上。便分開二手。順身下摩。當誦此明曰

曩么悉底哩(二合)野娜嚩(二合)努誐多南薩嚩怛他(引)孽多南摩賀三么(引)野孽帝三么孽啰(二合)么么他孽啰(二合)么怛啰路計計達么馱嚩(二合)店多僧伽諦娑嚩(二合引)訶

凈加持已。即合掌長舒兩臂。于頂上。向東方面著地。亦舒二足至心作禮。禮時觀想一切諸佛菩薩各在本剎。作是念言。我今舍此身為奴仆。供養奉侍一切佛。唯愿攝受哀愍于我。作最上成就。如是三白已。然后隨意寢息。常念明相作速起意。又不動尊法品云。佛言不動使者。能利益成就一切事業。行者若欲修行作諸法者。先行法誦十萬遍已。即于月八日或十五日。一日一夜大作供養。于像前以苦練一千八枚和酥燒。一誦取一枚。燒滿一千八遍已。后所作法皆得成就。行者所有言說。人皆敬重無敢違者。若欲縛撲問事策使崩摧任意皆應。又于月蝕日。取未著地牛糞。涂曼荼羅隨其大小。于其壇上散種種雜花。壇中置大般若經夾。取純色牘子母牛酥一匝置熟銅碗中。取佉陀羅木如齒木大長十二指攪之。于道場前如持念誦不限遍數。令三相現。蝕畢即止。又于山峰上涂壇斷食念誦滿十萬遍。即見地中一切諸伏藏

又法取乳續續投火中。護摩念誦滿一千遍。能除疫病

又取俱屢草和酥乳蜜等。沃火中燒十萬遍。能除大疫病

又法取蓮華和酥酪蜜。沃火中燒誦十萬遍。蓮華吉祥天女等能與滿愿

又臨河海口入水至胸誦三十萬遍得尾沙耶

又取雜花擲火中燒。隨花色得衣。燒五谷子。得谷米隨意受用。又取尾羅嚩(二合)木。擲火中燒念誦十萬遍。即得啰阇王愛敬

又取必哩商隅木。擲火中燒。能令一切人敬愛。燒齒木。即得無量仆從。燒大麥即為長者。已上念誦各滿十萬遍。次說畫不動尊像法以好凈?畫不動尊。著赤土色裙。左垂辮發髻。眼斜視。左手執劍右手執索。坐寶蓮華。蹙眉面嗔相。作降三世狀。如是畫已。將此像于河海岸上。如法涂壇安像。行者亦著赤色衣。心不染著寂靜安心乞食為活。即于像前念誦五十萬遍已。即于夜中取詹末一萬段。一誦一擲一擲火中燒之。滿已即不動尊自現其身。滿行者愿所作皆得成就。行者自身為如來使者。證三摩地共諸菩薩同位

又欲得降伏一切惡人者。取尸陀林帛畫不動尊。以自己血淡作像色。像置西向。行者東面坐念誦。每日三時洗浴著濕衣。于像前誦滿十萬遍已。即一切所作皆隨成就。仍每日施一切鬼神食

又法黑月八日夜。于寒林中取母耶摩奴沙。坐其上念誦滿一萬遍。彼摩奴沙即動耳。必不得怕。彼便開口出大開敷蓮華。即便把取。能令己身如十六童子。發如蓮環。升空游于梵天。得大明王主。又于像前每日三時念誦。隨力供養燒沉水香。如是供養滿于六月。至心不斷即得尾沙耶至

又法欲令他軍陣破散者。加持自軍旌一十遍。執出在軍前。彼軍陣破散退走

又法欲禁他軍陣眾令不動者。于自旌上畫不動尊。四面四臂身作黃色。上下出牙作大忿怒嗔怖畏狀。遍身火光作天兵勢。行者以旌示彼軍眾。復想圣者以罥索縛彼兵眾。即彼軍眾盡不能動

又法欲令他軍眾自斗諍退散者。取老鴉鴟梟鴿毛。誦明加持擲火中燒滿一千遍。彼軍眾即自相斗諍

又法欲令舍睹嚕終亡者。取稻糠誦明加持擲火中燒。又想彼舍睹嚕。被使者以索縛。將向南方悶苦吐血而終。彼等族類。皆不得痊一無存在

又法欲令他軍主終亡者。取鹽土蠟苦練葉。和搗為埿。作彼形狀置于地上。誦明加持斫斷。彼即終

又法欲令他軍貧窮絕糧者。取稻谷加持彼即貧矣

又法欲令他軍降伏來者。即結不動尊眼印。作嗔怒聲稱吽字。想圣者使諸鬼神捉縛將來。彼即自降

又法欲令大愛樂者。以七鹽作彼形狀。段段斷之念誦滿七日。彼即愛樂

又取俱蘇摩花燒誦明十萬遍。得藥叉女來。于三事中所求皆得。又取曼陀羅花。稱彼人名加持。即令荒亂。又取鹽加持燒。即得天女來所使隨意。又加持安悉香燒。即得王臣憶念。又說畫像法。中畫釋迦牟尼佛。左畫曼殊童子。右畫執金剛菩薩。作微笑面手執金剛杵。于執金剛下畫不動尊。種種莊嚴。即于像前誦五十萬遍。然后作一切事業皆得隨意

又法取燒尸灰誦明七遍與彼人即得愛樂

又法取牛黃加持七遍。點己額上。能令眾人所見皆生敬重。毗那夜迦不能損害熾盛成就。又于己身上布明梵字。彼羅剎眾諸作障者。百由巡內皆悉退散

又法若人被蛇蛟。經六月不差。誦明加持。于其臂上畫劍契。立差

又法畫律迦大蛇。纏劍上。劍圍繞畫火焰。誦明加持滿一千遍。以示病者即自下語。若誦加持病者一百八遍。即常蒙圣者擁護。若每日加持殘食置凈處。供養使者常如愿

又法若惡雨雨。行者嗔怒心大聲稱吽字。惡云退散。又取棘刺。和羅視迦油加持擲火中燒。能止大雨。亦令行者成大結護。亦成就一切事業

又法畫不動尊著赤土色衣。左垂辮發眼斜視。童子形。右手執金剛杵當心。左手執寶棒。眼微赤坐蓮花上。嗔怒相遍身火焰。于像前結所愛樂印念誦。一切皆得成就。依前念誦。升空隱形一切愛樂事。皆隨意成就。若無畫像。獨處閑靜或于寺中。或在山窟離雜鬧處。求一切事法皆亦成就

又法加持瘧病令自縛下語。又加持鏡。于中圣者現問事皆語。又取一童子或童女。令凈洗浴著鮮凈衣置道場中。召請圣者入道場加持。被此童子問一切事皆得

又法若欲成就系迦啰法者。于白月一日日中時。于像前著種種香花供養。不歇誦明一百八遍。想念壇中一切諸佛菩薩攝受。每日如是念誦滿一月。又取苦練木香。又取遏迦木以酥涂上。和白芥子加持擲火中燒。從戌至子乃至寅時。系迦啰即來語行者言。使我作何事。行者攝受。已后常隨行者意所使。隨順供給所須飲食齒木凈水等。常在左右。乃至使往上天取天女。亦即將來

又更說根本印明等。其根本印。以二中指內相叉為鉤。二頭指側相拄。二大指各捻自無名指甲上明曰

曩么三曼多嚩日啰(二合)拏(去)吽尾吉哩(二合)多尾迦啰么賀畢[口*(隸-木+士)](二合)多已瑟侘(二合)契怒始瑟侘(二合)賀啰案怛啰(二合)么啰馱啰者咄啰目佉入嚩(二合)邏比路啰墮計舍吽嚩日啰(二合)孽啰(二合)吽泮吒(半音)

次說心印。以二小指二無名指內相叉。二中指豎頭相拄。二頭指于中指復曲如鉤。二大指并捻中指中節明曰

曩么三曼多嚩日啰(二合)拏怛啰(二合)吒阿母伽戰拏摩賀嚕殺拏娑頗(二合)吒野吽怛啰(二合)么野怛啰(二合)么野吽怛啰(二合)吒唅[牟*含]

次說劍印。左手大指。捻無名指小指甲。直頭中二指。右手頭中二指。入左掌中。握以為拳。右無名小二指大指捻其甲上。又云左頭指屈。捻大指如環明曰

唵娜者邏加拏沒馱制吒迦吽吽佉呬佉呬伊能魚哩(二合)呬[牟*含]賀唎尾沙索缽多(二合)惡紇哩(二合)賀泮吒阿哩野(二合)者邏阿孽車緊旨啰夜思伊(引)能迦(引)哩野(二合)句嚕曩么娑嚩(二合)訶(引)

次說金剛杵印。以右手大指。捻頭指甲如環。散開余三指亦名成就一切事業印明曰

曩莫三曼多嚩日啰(二合引)拏唵婀者邏迦(引)者嚕娑(引)馱野吽[口*半]吒

次說寶山印。以兩手十指內相叉。合結為拳

次說頭印。左手以四指握大指。為拳置頭上

次說垂辮發發印。以二無名指內相叉。豎二中指頭側合。二頭指各捻中指甲上。二大指入無名指小指間。甲相背合。二小指合而豎以印置頭在角上即成。又用此印。翻頭向內到垂。置額上。便成圣者眼印

次說口印。以二小指內相交。以二無名指握之。二中指側相拄。二頭指各捻中指甲。二大指向外并直豎置口上

次說甲印。合印合掌二頭指二無名指背相著。二大指二中指二小指合而搩開

次說師子奮迅印。先合。以無名二指屈入掌中背相著。二頭指于中指后屈如鉤。二大指二小指各并直向外申。即起作頻申無熱。繞壇行道

次說火焰印。右手大指屈。押中指余三指。直豎頭拄右掌心。右手五指散開

次說制火焰印。二手各為拳。二大指于頭指間出頭。拳相合

次說商佉印。以二小指內相交。二中指二無名指頭相拄。左頭指直申附中指背。右頭指屈捻中指上節。二大指各捻無名指。從寶山以下諸印。取本部中所愛樂明。加持用之必驗成就

次說索印。二手各作金剛拳。各豎頭指。右頭指內入左掌中握之。豎印當心誦加持明曰

曩么三曼多嚩日啰(二合)拏阿波舍伴阇曩吽泮吒

底哩三昧耶不動尊威怒王使者念誦法一卷