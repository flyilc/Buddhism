　　No. 1039

阿唎多羅陀羅尼阿嚕力經

　　　　開府儀同三司特進試鴻臚卿肅國公食邑三千戶賜紫贈司空謚大鑒正號大廣智大興善寺三藏沙門不空奉　詔譯


如是我聞。一時婆伽梵在悉羅跋城給孤獨園。與無量菩薩眾俱。爾時觀自在菩薩。于大眾中從座而起。正衣服已偏袒右肩。右膝著地合掌恭敬。頂禮佛足而白佛言。世尊我今欲說能成一切三世勝法。唯愿世尊慈悲聽許。爾時世尊贊言善哉善哉摩訶薩埵。為大利益一切有情故。欲說如是秘密法藏。我今聽許任為廣說

爾時觀自在菩薩即說真言曰

唵阿嚕力迦(半音呼之)娑嚩(二合引)訶(引)

爾時觀自在菩薩說此真言已。而白佛言世尊此真言是一切蓮花部心。我今說是悉地法則。若每日晨朝于我像前。作曼荼羅散種種花。誦八千遍。復不與人語更誦多少。漸為強記。若依此法能滿六月。即大聰明。凡所聞言皆領不忘。若清凈洗浴。而于佛前造三圓壇。一佛二法第三為僧。各作如法供養花香。若手執香爐燒香獻已。誦滿八千遍。應墮地獄四重五逆一切重罪無不消滅。必不疑也。若滿六月每誦一千五百遍。所求悉地皆得成就

又法凈洗浴已。坐三棱草座。誦三十五萬遍。一切悉地無有不獲。仍離自身一切病必無橫疾。若于觀自在菩薩前連誦一萬。所求善愿皆得成就

又法白月八日或十五日。清凈洗浴誦八千遍。能離一切世界橫難。及諸魔障皆悉消滅

又從白月一日至十五日受八戒。日誦一萬遍能離一切毗那野迦所障礙難

又正月一日起首至十五日。于佛前凈治曼荼羅。以香花供養。誦滿三萬五千遍。能得悉地一切所求

又于晨朝香湯洗浴。誦三千五百遍。能令一切人所敬愛。凡所求事皆得隨意

又先于佛前誦一萬遍。然從一日起首乃至十四日誦十萬遍。遠離一切惡障難事

又若有善男女等。于佛前及觀自在等諸菩薩前。作曼荼羅。以涂香燒香花燈供養。誦三千五百遍。舍身必生觀自在菩薩足下

又先造十萬塔。于一一塔前誦一萬遍如法供養者。所求悉地皆得。舍身已任意往生極樂世界

又以蟻封泥作十萬小塔。一一塔前誦三千五百遍。所求悉地最上最勝。心所念處皆得。其人先造四重五逆大罪。依此無不滅。命終任意往生極樂國土

又以前泥于佛前作曼荼羅。燒沉水香。別取好花每一誦一擲佛足。日三時乃至七日。能滅一切決定墮地獄罪。仍獲一切所求悉地

又不問日月好惡。但取中夜香湯洗浴著新凈衣。誦三千五百遍。一切惡夢悉得消滅。心所求事夢中皆說一一分明必不錯謬

又于我前作曼荼羅。如牛皮(法師云大小如牛皮)或方或圓二肘三肘作之然牛酥燈八盞。每一萬遍乃至一月。每日如前不與人語。一月已即讀佛大乘經得成不忘。極大聰明。仍見觀自在恒聞說法

又欲得見觀自在菩薩者。于舍利塔中誦二十五萬遍。然作大供養然牛酥燈坐三棱草。一夜誦真言乃至中夜。圣者即現其身。行人見已即從座起供養恭敬。爾時菩薩即為說法。得聞法已。此人常不離圣者。得不退菩薩地乃至成佛

又于直向海泉水岸。聚沙造一俱胝塔。每塔前誦一洛叉有難滅重罪應墮地獄悉滅無余。仍見圣者命終生極樂國土速得成佛

又每日造一百塔。乃至六月日日持誦者。于其國土一切災難消滅

又若造俱胝塔。誦一俱胝遍。即見觀自在聽聞說法。此人隨所行處有人見者。即得解脫一切苦海

又不語。造眾多塔誦三十五萬遍。即得悉地。隨所言說恒為法音無不稱意

又每日造三千五百塔。一一塔前各誦七遍。以此功德回施一切受苦有情。如是愿言應墮惡道受苦業者皆悉消滅。如是此人凡所見者。如仆隸恭敬。命終生安樂國

又于塔中限十五日無數密誦。以此功德回施一切眾生者。此人所求大愿皆得成就

又先受八戒。不語誦一俱胝。得禪地悉地又法于圣者足前誦。一切悉地皆得

又恒起悲心。以檀香磨涂一圓壇。如荷葉。乃至一落叉。一一壇前誦三千五百遍。如是已讀大乘經。即得聰明智慧。心所欲誦多少皆得自在

又不語于本尊前誦三十五萬遍。即得聰明最上最勝

又不語起大慈悲。食大麥飯或唯食菜或乞飲食。字別誦十五萬遍。心所求愿皆得成就。唯除淫欲。若如法供養圣者已。含香誦一萬遍。隨所行處見聞皆喜

又早起凈浴著新凈衣誦千遍者。忽有饑儉無飯食時。此人在處恒為豐足。又半夜晨朝掬水散身。隨分誦多少。得離一切怖畏

又加持齒木千遍然嚼用。即得辯才令一切人敬愛

又加持好花先自嗅。隨與前人。悉珍敬隨意

又能端坐誦隨分多少。常得安樂

又于寢處端坐誦八千遍。隨求何事所愿皆得。唯除色欲

又凡誦八千遍能護自他

又取未墮地瞿摩夷。和水作泥。于佛法僧及本尊前磨作壇。以有香氣之花散上。然牛酥燈。面東坐誦一萬遍已。便于其處三棱草上眠。心所求事皆具說之一不謬忘

又白月一日如前取瞿摩夷作壇。以有香之花散上。然三盞燈誦三千五百遍。明早得四個迦利沙半那

又于舍利塔中或佛前。以檀香末磨作四小壇。各置酥燈誦三千五百遍。隨為何人除厄難及惡事皆得消滅

又承取瞿摩夷。先和水涂地。即為佛法僧及本尊。以白檀香水作四小圓壇。于上散花日誦一萬。乃至七日已即得種種衣服

又以香花供養本尊。然四盞酥燈誦萬遍。第二十一日如上

又于直入海河泉水岸上。面西安本尊像。以瞿摩夷涂地供養香花。行人面東誦三十五萬遍。從此已后此國土風雨順時五谷成熟更誦一萬遍燒涅摩落花。于此境界惡猛風雨停息(獻殘花也)

又隨在何國忽起厄難。將本尊于城門前如法安置。禮拜供養種種香花飲食。災厄即息

又以獻圣者殘花。加持八千遍蓋于彼極患壯熱病人頭。上及以和酥燒薰其病者。即猛熱即得除愈

又于像前然酥燈加持八千遍。取其燈煙點于眼中。能除一切眼病

又于國內忽然起死災。于諸城門中門門畫我像奉獻水中所生諸花。即于半夜取杉迷夜樹葉(以拘杞代)揾酥護摩乃至十五日。一切死災停息

又若種種毒蟲災起。先于本尊前如法供養。往好泉水無烏鳥污處。水入及臍。取左置蘇末那花一千葉。每花加持一遍一投泉中。乃至花盡一切毒蟲災滅

又若起半夜誦萬遍。必無惡夢

又于午時。入向海泉水中誦萬遍一切。惡夢消滅

又加持手掌八百遍。以摩熱病者身。臥于凈處即愈

我今說畫像之法。取凈?未曾割截。童女織者最上。中畫阿彌陀如來。長六坼手。住說法印于蓮花臺結加趺坐。身純金色作白焰光。佛右畫觀自在菩薩。左畫大勢至菩薩。皆純金色作白焰光。二菩薩右手各執白拂。左手各執蓮花。大勢至身梢小于觀自在。皆種種寶莊嚴其身。著寶瓔珞手釧。皆衣白衣。發并上結不得披下。于日在之右。畫圣者半拏羅婆悉儞菩薩(白衣觀自在母也)發亦上結。寶冠種種寶衣以為莊嚴。著白色衣天衣為黑。左手持棒或持罥索。右手執于般若梵夾。于大勢至近下。應畫行人。手執花冠或紅蓮青蓮。瞻佛尊顏。佛座正下為蓮花池。中畫寶蓮。蓮之右廂畫難陀龍王。左畫跋難陀龍王。皆立而半身出水。各出一手捧佛座。托蓮花。面貌忻悅以寶嚴身。身作赤色。池之左右各為天女。身服寶衣。二手執花仰奉如來。佛后應畫如意寶樹。樹上掛種種寶衣及諸珍寶。乃至音樂作舞歌鳥。當于樹上畫諸天等。以手散花雨于佛上。畫像畢。于凈處面西安置。每受八戒。于一切有情起大慈悲。猛發菩提心至誠供養。每于佛前自作小塔亦讀般若經。或白月八日或十四日。布施眾僧隨力多少。如不能辦乃至極少一升糗許。于此像前涂香末香燒香種種飲食如法供養。及獻花燈幡蓋音樂。自常心念阿彌陀佛。誦其真言三十五萬遍。即得悉地。已后任運心念皆成

我今復說刻像法。取一白檀木。中央刻阿彌陀佛。右觀自在左大勢至。各執白拂。衣裳瓔珞等并如法。唯除池等。于此像前造護摩爐。爐中先下五谷及五寶。以阿說他木然火。以酥蜜乳酪及種種花相和。安金銀及銅器中。誦二千五百遍。便作護摩。從白月一日起首乃至七日。每日如是作三千五百遍護摩者。隨求何事必稱本愿而得悉地。已后任所作法皆得自在

又以苾婆木然火。粳米三甜護摩二千五百遍。啰阇以下悅順

又如上以波羅娑木然火。粳米酪護摩二千五百遍。國內敬重隨口即順財寶任求

又以阿拔唎末迦木(牛膝也)然火油麻三甜護摩。一切輸馱羅深敬順

又以阿輸迦木(無憂木也)如上用三甜護摩乃至七日。啰惹隨意

又以啰阇伐唎(二合)枳沙(二合此云王樹即婆羅門皂莢也)如上用阿輸伐馱(以夜合代)木三甜護摩七日亦如前

又以乳汁木如上。亦以是木護摩至二十一日。一切重病皆遠離。于一生中更不復發

又以波羅奢木如上。用五谷及蘇護摩乃至三月。五谷豐熟足(已上皆二千五百遍也)又以烏曇跛羅木如上。用大麥酥。日三時護摩三千五百乃至一月。得上乳牛

又波羅奢木如上。用赤大豆煮為羹。白粳米酥蜜。日三時護摩三千五百得財寶庫盈所用無盡

又伽陀羅木如上用。尾蠟么果護摩三千五百遍乃至七日。得蘇伐唎(二合)那千兩

又波羅賒木如上。亦以是木三甜護摩三千五百遍。隨所念人應時而至珍重供養

又烏曇跛羅如上。以粳米飯酥護摩三千五百。即財寶五谷隨意無窮

又波羅賒木如上。以黃米黍谷油麻大麥及酥。護摩三千五百。啰惹隨意所求皆得

又以乳木如上。粳米酥護摩三千五百。即得辯才無礙人中獨勝

又阿摩羅如上。以阿輸缽多(三合)三甜。護摩乃至七日日八千遍。隨念即至如仆隸見主

又波羅賒木如上。以大麥三甜。護摩日三千五百乃至三七日。隨念多少人如前

又以上木如上。以粳米飯三甜。日護摩三千五百乃至一月。即婆羅門隨念而至不違所使

又阿波末唎迦木如上。以油麻大麥和酥。護摩三千五百乃至三七日。得一切剎底利貴人來珍敬如意(已上牛膝)

又伽陀羅木如上。以黃黍米油麻和酥。護摩三千五百。毗舍種姓人如前

又烏曇波羅木如上。大麥三甜準上數得。輸多羅姓人如前

又阿輸迦木如上。以波羅賒木三甜。準上數乃至七日。啰惹珍敬隨意

又婆羅門皂莢木如上。以波羅賒木揾三甜。準上數乃至七日。王子等隨念至而珍敬

又阿輸伐馱木如上。油麻粳米和酥酪準上。五谷任意無窮

又閃彌木(以茍紀代)如上準用阿輸伐馱木(夜合代之)準上乃至二十一日。遠離一切橫災重病

又波羅賒木如上。油麻和酥準上乃至三月。得五谷無量

又波羅賒木如上。以粳米赤小豆羹黃黍米谷大麥三甜相和。日時準上。得珍寶無數無盡

又波勒乞沙木如上。以波羅賒木和三甜。準上乃至三七日。得衣裳隨意無盡

又苾唎(二合)波木如上。以回香葉和粳米三甜。日三時準上乃至一月。得莊田五所

又迦唎(二合)尼迦啰木(牡丹代之)如上臥多(二合)那安(二合)藥和酥日三時準上乃至一月無量蘇拔啰那

又以波羅賒木如上。以伽陀羅木和蜜酪。準上乃至三七日得名馬任乘

又阿輸伐馱木如上。以波羅賒木和二甜。日三時時別準上乃至一月。得富貴果

又波羅賒木如上。以三甜和安悉香。準上乃至三七日得莊田

又苾利婆木如上。以白芥子和酥。日三時準上凡三七日。即得身與門徒遠離重病

又微那地迦多迦木如上。以回香草和酥蜜。準上時數凡七日。離一切惡障難消滅

又波勒乞沙木如上。以烏曇波羅木果子和三甜。日三時準上凡一月。得名莊一百八所

又波羅賒木如上。以蓮花子和三甜。日三時準上。隨所求皆如意

又杉摩(二合)也木如上。以波羅娑果子和三甜。日三時準上凡一月。隨所求愿皆悉圓滿

又秣多木如上。以石榴果子日三時和三甜。準上凡一月。得二十所田園

又悉利娑(三合夜合也)木如上。以犢子糞。日三時準上凡一月得一百上好牛

又遏迦木如上。以種種谷三甜。日三時準上凡一月。隨所求事皆得如意(但言準上即每日三千五百遍有用三時即時別三千五百遍)

我今更說別畫像法。令童子受八戒織?。廣狹大小或二三肘。去毛發護凈香薰。更作種種香水凈洗之。取最上畫人先受八戒。畫時以帛掩口鼻勿令氣觸。正中畫阿彌陀如來。或坐蓮臺或師子座。結跏而坐作說法印。右自在左勢至。執拂嚴身等如上像法。但佛及菩薩等上各畫白傘蓋。以種種寶網莊嚴。于蓋正上畫作明仙。持諸寶花散而供養。花如雨腳。亦作種種音樂奉獻。畫訖安于舍利塔內或于舍利瓶前。半夜晨朝如法持誦。足滿俱胝遍即得悉地。于真言王最上斫訖啰底啰惹

又波羅賒木然火。以輸悉波羅(二合)拏藥和三甜。護摩二千五百乃至七日。啰惹已下珍敬

又阿師伐多(二合)木如上。沉香三甜日時準上凡一月。貴人自來珍敬

又遏迦木如上。以白檀木折切三指。時數準上凡一月。啰惹珍敬

又伽陀羅木如上。以真酥合香準上時數月。大官如上

又伐利(二合)馱木如上。安悉香和薰陸。以三甜準上時數月。諸近臣敬順所求皆得

又波羅賒木如上。以蓮花三甜。護摩一萬得大官職

又伽陀羅木如上。以安悉香為丸如山棗許大和三甜。護摩三洛叉半。得最大官職

又迦利(二合)毗羅木如上。以三甜二洛叉半。亦然如上

又于本尊前不與人語。誦一俱胝即如上

又于此像前然千盞燈。用千蓮花千拘勿馱花。更取水中生花。隨得一類五百莖已上。是三色花各加持八百遍。供養其像畢即得如上

又于像前每日誦二千五百。如是滿六月如上最尊

又阿利(二合)迦木然火。以荷葉揾三甜。日三時各二千五百凡六月如上

又波羅賒木如上。青蓮花和三甜。日二千五百凡三月。得輔相之位

又阿輸迦木如上。以萬蓮萬遍護摩獲最大官位

又秣馱木如上。以瞿摩夷和三甜。日二千五百如上

又紫檀木如上。以迦(二合)毗啰花和三甜。日如上數凡一月即阿地底羯啰訶不發。

又波羅賒木如上。以阇智婆末(二合)那花。日三時如上數一月已。即應迦利迦(二合)羯啰(二合)訶不發

又伽陀羅木如上。用摩哩(二合)迦花。日三時如上數月。布羅羯啰訶不得發

又秣馱木如上。用波跢羅(二合)花和三甜。如上時數月。即伐利訶悉伐底羯啰訶不得發

又阿伐哩(二合)摩哩(二合)迦木如上。用由底迦(二合)花三甜。如上時數月。即輸迦啰(二合)羯啰訶不得發

又波勒乞沙木如上。用多迦羅(二合)花三甜。日如上數凡三七日。一切羯啰訶一切拏吃娑(二合)多啰皆不得發

爾時觀自在菩薩。重白佛言我今更說別畫像法。取無毛發不割截白?。治護如前。畫人受八戒。中央觀自在菩薩。左手執紅蓮花。右手直下與餓鬼水。發上結身著白衣。如前珍寶瓔珞莊嚴。天衣為黑。于蓮花上結跏趺坐。左廂畫大勢至菩薩。右廂畫普賢菩薩。各執白拂。畫已于舍利塔內安置。面應向西。隨得香花任為大小供養。中間不斷誦一俱胝。行人所有橫死及惡障難皆除。或為現說辟除之法

又此像前用阇智娑末(二合)那花。各加持一遍供養已。便于像前臥三棱草上。即于夢中見圣者一切所求一切行事一一具說

又用一俱胝迦利(二合)毗啰如法供養。得大官位隨所處分有大威力(梵本不誦真言準上法各一遍應不失也)

又以阇智娑末那花一俱胝供養。得見圣者聽聞說法。仍離諸毒所害之難。凡一切毒皆不著身。命終生極樂國土

又于三七日用勿利(二合)迦花二十五莖供養。及用拘勿陀花二千五百供養。即獲上將位

又以余地迦花萬枚葉乃至七日得大官位親附國王

又用屈利(二合)跛迦花二千五百葉。如是三七日。得最上職命

又日用二千五百葉遏迦花供養。如是一月。亦如上又得主情

又于夜中以阇智娑末那花二千五百葉。供養其像。于捔勝所必勝

又至初夜分于像前取瓦壞碗。滿盛種種谷。用阇智娑末那花覆蓋之。加持二千五百遍。如是三時謂。初中后夜。至平明時凈漱口已。先加持楊枝八千遍然嚼。嚼已取壞碗中谷口含。即得辯才一切論議之處皆勝

又于像前以瓦壞碗滿盛胡椒。于初夜中加持八。千遍至平明時以香水洗其椒。更加持一千即含之。隨所言語一切人皆敬不敢違

又法于此像前。瓦壞碗盛牛黃。取有香氣花蓋之。至夜分加持一千遍。至明時先洗漱。取凈水加持八百遍。以洗牛黃點自額上。一切人見敬發善心

又于像前以瓦壞碗。盛娑多(二合)布娑婆及伐唎(二合)孕迦。以有香之花蓋之。于夜三時各加持二千五百遍。平明取涂身上。所至之處皆得發善忽有嗔人見即歡喜

又像前用那伽(二合)計薩(二合龍花蕊中有)及菖蒲根伐唎(二合)孕迦悉利(二合)弊娑多迦(二合)多揭。已上五味相和。盛碗中以有香之花蓋之。至夜分中加持二千五百遍。至平明時別遣童女純著白衣。于凈滑石上研其藥。即取涂身自上及下。見行人者如前

又于像前取郁金沉香白檀香龍腦四物。和置瓦壞碗中。以阇智娑末那花蓋之。至夜分中加持二千五百遍。至平明取涂身上即準前

又像前以嘻利(二合)馱啰(二合郁金根)及摩拏多(二合)室羅(雌黃也)牛黃三物。安碗中。至夜分中加持二千五百。平明取點額上見皆敬愛

我今更說別畫像法。取不割截無毛發?。如前治凈或木板平凈治。于中央畫觀自在菩薩。坐蓮花臺以七寶嚴身。或衣纈衣或白衣。左邊畫作罥索。及畫怛跢迦悉(二合)地右邊畫作須彌盧山。山根畫大海水繞之。菩薩上畫作彩云。云中畫諸仙天。雨種種花而以供養。畫已。于直入海名泉岸上。面向西安之。如前誦一俱胝。即得一切明仙中啰惹。若更誦三俱胝。即成一切明仙中斫羯啰啰惹

又于前但誦三洛叉半。得成尊位。誦一洛叉得大將位

又于前日日誦二千五百。每日得四枚迦利娑半那

又于前白月十二或十三日。受八戒齋誦萬遍。得近習大官

又十字街中然四盞燈。以乳酪飲食供養。誦二千五百遍已。即于比近樹下寢。夜夢中有藥叉女來白言。尊者有何要事。遣我何所作。行人應報言。作母或姊妹等。是女即隨處分

又先受八戒。于阿師伐(二合)馱樹下張像。誦三洛叉半然獻香花乳酪粳米飯果子等。布列訖作無限念誦。不得停歇

爾時有藥叉鬼如一婆羅門。來白行人言。今遣我欲作何事。行人報言為我使者。即奉受使。從此已后每于日西來取進止。即應令作事業。若行人不如法者反為所嗔。乃至致損。如不伏處分者即為降伏。法凡役使者以降伏法使之

又張像安于毗梨勒樹下。于前用蔥滓貓兒糞糠油麻黑豆黃炒末已。上五物和燒誦萬遍。即一鬼來。行人不得驚怖。向云汝為我使者。縱令作一切難事苦事。必不敢違

又張像于阿修羅窟門前。如法誦一俱胝。即阿修羅女出請行人入。入已于阿修羅王中得自在位。壽一劫見慈氏下生

我今更說刻雕像法。或用金銀或用香木。已六指量刻觀自在像。左手執蓮花右手施無畏。刻畢安舍利塔中。于前先持二洛叉半然取阿輸迦樹枝。作小筐子。取么那多(二合)悉啰(二合)及取素伐利(二合)盞儞(二合)隨得一色安筐子中。于像前如法供養結界護身作無限念誦乃至筐子中出聲。出聲已即其藥點于眼中。即身凈壽一劫。于諸明仙中得啰若自在

又先覓黃牛有牘子者。取此牛酥亦取其乳。于銅器中盛。用嘻利(二合)多啰安阇都摩那多(二合)尸羅。及用金末鋀石末銅末。六物相和搗篩便丸之。于銅器中盛。加特是藥乃至火出。即出一丸安口中。便身凈吐出乃見壽萬年。一切事皆得自在。唯除淫欲。命終生極樂國土

又以金銀或好鐵。如法作刀或輪或瓔珞等寶具。或復作缽。以是物等置阿師伐馱樹葉上。作無限念誦。乃至其物動搖。見動已手執之。即成明仙壽命一劫。即見圣者于彼聞法已便得解脫

又以牛黃安阇那(二合)共多利(二合)嚕訶相和為丸口含。于像前無限念誦。乃至像眼睛動搖。即得人中自在眼亦明凈

又先于像前誦三洛叉。供養十萬莖蓮花。然更誦一俱胝。即于念誦處眠。夢中得見阿彌陀佛及菩薩眾。聽說法音得不退地菩薩位

我今更說捏塑像法。以凈黃泥作觀自在像。若一肘二肘像法如前。于像前作圓爐。爐前以種種香作小圓壇子取未墮地瞿摩夷作彼人形。持利刀割此糞人。一片一投火中護摩乃至形盡。如是日三時至一月隨念何人即得珍敬如仆隸見主

又以一切諸香作人形。然阿輸迦木火。男從右腳女從左腳。以利刀片片割護摩。如上時月。一切人見聞者皆得如意

又以黃黍米糠作人形。用波羅多迦木然火。割護摩。日時月如上。即一切鬼神隨得應念珍重供養。仍與一切財寶五谷等所索不違

又以油麻滓作人形。然婆羅門皂莢木火。余如上三七日已。一切啰乞沙(二合)娑隨念珍重

又粳米作人形。然秣馱木。余如上三七日準前

又生酥作形。然阿師伐木。余如上一月已一切準前

又以粳米飯和酥作形。然波羅賒木。如上一月已一切天準前

又酪和飯作人形。然阿輸迦木如上一月一切。迦嚕拏如上

又黃黍谷和作人形。然伽陀羅木。如上一月一切乾闥婆如上

又豌豆酪蜜和作人形。然杉摩夜木。如上一月。摩醯首羅并眷屬如上

又油麻滓或油麻。和蕎麥面。作人形。一如上一切猛惡損害。鬼神等皆降伏不違教命。我今更說余法。于舍利塔誦二千五百。得成伐嚕(二合)尸婆。如上所說法者。皆得具作成也

又但心誦不出音。能滅一切前身中所作一切惡業罪障。出聲誦滅現在一切罪障。即見好相

又直入海泉水中至腰下。誦二洛叉半即圣者現說一切功德諸善法門

又如上以阇智素勿利(二合)那花二十五萬莖。一誦一投泉中。即圣者為說滅諸罪障法門

又以日日供養圣者。心念二十一遍。一切罪障悉滅無余

又心念誦。觀想心作塔形乃至八百。此人命終生極樂國土

又造一肘塔。塔前誦八百。一切罪障消滅命終如上

又食前食后。若坐若臥若行若住。但心念誦即得菩薩不退地位。臨終親見圣者

又若不能造塔。但心念塔。于前各誦萬遍已。亦以心念種種供養者。一切應墮地獄重罪悉滅無余

又若為利益一切眾生故念誦。一切善法隨身而集

我今更說余法。若于塔前或于山頭。大設供養于觀自在菩薩前自受八戒食大麥飯及乳食。誦三洛叉半。即成浮利婆(二合)尸婆法

又正月一日。或二月十五日。受八戒供養圣者誦八千。即悉地。后所作事皆得自在

又若正月一日供養圣者。燒沉香以有香之花八千葉。每葉一誦一投打菩薩心上。乃至花盡一夜念誦。得見圣者。若不得見即得五百兩素伐啰那

又以牛酥八千遍護摩七日已。啰惹珍敬

又摩那羅樹枝作小筐子。以種種寶莊嚴其筐。以婆羅門皂莢木然火。取摩羅那木八百遍護摩。隨喚何人無問遠近即到

又以阿輸迦木。長六指作骨撾子。上山頂吃大麥乳食。加持三洛叉。然自白月十五日三日不食。以阿輸伐多樹葉蓋骨撾子。更誦多少。乃至其處有一仙女來已。行人即起問訊便乞所愿。或作姊妹母妻等。是仙女必不敢違。常為供承十二人分及與金釘。仍延命千歲

又月蝕之時用上牛酥盛于凈器。取阿輸波多樹葉蓋之。加持不絕。比至月生如故已。現三種相。所謂沸煙火焰。若沸服之。壽五百歲日行五百里。于不現形仙中為尊。若煙出服之。即隱形去地二十四指。日行千由旬壽千歲。火出而服得大神力明仙壽三劫

又以紅蓮花和三甜。護摩一萬從此火中吉祥天現。姝妙殊特手執蓮花。隨所求愿即與。或與為母姊妹等事亦與金釘

又受八戒用大麥食。及和乳吃。坐三棱草席誦八千遍。一切饑渴之苦皆消滅

又入水至臍誦一俱胝。能見地中一切伏藏。亦開一切阿修羅門。能破一切日月宮殿。任為降伏。或任追召一切那誐。亦能令死活。一切諸毒無不消滅。亦能作扇底迦。亦能取伏藏。亦能攝取一切眾生。亦能令本無男女者而有男女

又誦八百遍。能護己身捔勝之處而不墮負

又于王宮之內如上護身。一切怨家惡人所皆獲勝

又塔前誦六洛叉。然以不割截白?。蓋覆像作無限不間誦。比至?上火出已。行人得將三千人乘空。能作種種不思議事

我今更說別法。準前像上加持摩訶稅門(二合)馱像。作白檀色。珍寶瓔珞種種如法莊嚴。其發上結不得披下。天衣白色。畫已設大供養。如法誦三洛叉得悉地

我今更說別事法。先受八戒。或于凈處或泉水邊造一舍利塔。中安十二因緣偈。晨造一塔持誦八千。日中亦然。得一切明仙中輪王。恒與圣者同住。亦向西方見阿彌陀佛。延壽一劫。無量明仙前后圍繞。大梵天王自來供養隨意自在

又阿伐利(二合)末羅(二合)迦木然火。亦以此木和三甜護摩八千。即與眷屬隨意珍敬

又阿娑安(二合)戰那藥。摩那多(二合)悉羅藥。及取自身血女人身血波利(二合)摩羅花。已上藥皆等分搗篩為末。三日不食。直入海泉水中至臍立。手執上藥作無間斷念誦。比至火焰出。此藥一切天龍藥叉啰乞娑娑等八部鬼神皆來使喚。亦能令誑。亦能得一切真言悉地。及諸刀仗器具皆令誑惑。乃至過去未來被誑。何況現在

又獻圣者。萎蓮花和己血及上酥。先像前作小壇子。設大供養。取遏迦木然火。用其藥護摩。如是三度。隨念何人任意所使如仆人見主。仍得一百錠金必不敢違

又任然雜木柴。以墓中土護摩。隨念何人稱其名為之八千遍。即得隨意敬重

又以赤芥子油。并取芥根莖及花和自身血。用遏迦木然火。護摩其藥。隨念何人稱其名如上。若加持其七遍其人火急即至

又先受八戒誦八千遍已。令好手畫人亦受八戒先教持誦阿唎多啰真言。畫作弊羅娑像。像前安四枚阿悉伐(二合)樹葉。取象牙及豌豆

又以摩那那。悉羅藥。或取三兩或取八兩。已上三味安前葉上

又用三葉蓋其藥。或用八日十五日或月蝕時。加持其藥中無間念誦。比現三相隨得上中下悉地

我今更別說法。先受八戒以為乞食。日時香湯洗浴著新凈衣。發大菩提心斷除貪愛。于一切有情起慈悲心。或于塔中或于佛前誦三洛叉。然凈?上畫觀自在菩薩。手執蓮花。于蓮花上立應為黑色。以寶莊嚴。發髻向上。以細白?博著二肩。畫已安舍利塔中。三日不食像前設大供養。用體悉(二合)多木和酥蜜。護摩二萬四千。即像放光。或地動或聞鼓聲。或燈焰漸長或花動。若見如是相即知以悉地。能滅一切諸惡已蒙本尊恒為護持。所求大愿皆得自在。此人所在見者愛敬

又以阿師伐(二合)馱樹葉。著蘇嚕(二合)馱安阇那。于像前加持不間息。比現三相得三悉地

又日三時香湯洗浴。及換凈衣乞食而食。如法供養誦三洛叉。然或二十三日或二十九日。以烏油麻和三甜。護摩八千。得一千迦利沙半那

又口含菖蒲根無限念誦。比現三相得三悉地。暖聰明。煙隱身。火乘空次第應知

又以紫檀木。長六指或十二指作齒木。先持三洛叉。即白月十五日像前無間念誦比三相現得三悉地

又正月一日受八戒。日三洗浴誦一洛叉。然畫阿唎馱啰像。色如檀木坐蓮花。以種種寶莊嚴發上髻。左手執蓮右手把果。著白天衣戴華冠。以慈悲顏看行者。畫已安舍利塔中。以白蓮花護摩一洛叉。即得一切明仙中王。常與圣者同住。亦能游行極樂世界。亦能降伏大梵天王從座而下。亦得為四天下主。隨所念至皆得自在。亦得親見一切諸佛延壽一劫

又欲得速悉地。乞食日時洗浴香湯如法洗已。誦五十洛叉必得悉地。心所求事皆得圓滿

又以白牙作筒子。以金裝其表。于內盛摩那多(二合)悉啰(雄黃)藥。安像前無限念誦。加持此藥筒子。比現三相得三悉地

又先像前誦十六洛叉。即安像舍利塔中。以白?覆作無間誦。比像火然。得將千余人乘空

又不語于像前坐三棱草誦十六洛叉。白月取烏曇婆羅木護摩八千。能療一切病無不愈

又入水至臍誦一洛叉。能見一切地中伏藏能破一切阿修羅宮。能縛一切火神。能結界能召諸龍。能令已死者更生。亦能作舍安(二合)馱。亦能作烏阇阿(二合)多那(二合)陀也亦能攝喚亦能令諸毒消除。凡毒惡有情皆得降伏。亦能與彼生男女。加持八千一切戰陣皆勝。亦能令外賊降伏

又以多唎(二合)路訶(三金即金銀銅)長六指許作蓮華。日三時香湯洗浴。不與一切人語。于塔中誦五洛叉。然供養三日不食。持其蓮花無間斷誦。比花火然。得將三千人乘空。得往生極樂國土。與一切圣者等一切菩薩同住

又食大麥食日三浴三換衣誦一俱胝。得心中悉地

又畫觀自在像如前法。右廂加畫阿唎多[口*梨]菩薩。立于蓮花臺上身色如檀木。以寶莊嚴發向上結。戴蓮花冠著白天衣合掌恭敬作禮自在狀。畫已設大供養誦三洛叉。得心中一切悉地

爾時觀自在菩薩摩訶薩。說此微妙秘密甚深法已。于是會中大菩薩眾。天龍八部一切金剛。聞是法已皆大歡喜禮佛而退

阿唎多羅阿嚕力經