　　No. 1087 [No. 1086]

觀自在如意輪菩薩瑜伽法要一卷

　　　　大唐南天竺國三藏金剛智譯


　我今順瑜伽　　金剛頂經說
　摩尼蓮花部　　如意念誦法
　修此三昧故　　能如觀自在
　先擇其弟子　　族姓敬法者
　多人所敬愛　　智慧而勇進
　決定毗離耶　　覺慧常不舍
　盡孝于父母　　凈信于三寶
　樂修菩薩行　　于四無量心
　剎那無有間　　常樂大乘法
　住于菩薩戒　　恭敬阿阇梨
　一切諸圣者　　成就堅固力
　丈夫之勇猛　　善通相應門
　常樂寂靜行　　智慧無所畏
　以戒常嚴身　　精修秘密乘
　敬依理趣道　　一心無所吝
　常樂聞妙法　　曾入三昧耶
　從師獲灌頂　　既蒙印可已
　不久當成就　　弟子具此相
　方可為傳授　　此即如意寶
　能成諸事業　　如經說處所
　山間及流水　　清凈阿蘭若
　隨樂之澗谷　　離諸危怖難
　隨力嚴供具　　行人面于西
　漫提自在王　　次禮余方佛
　以五輪著地　　如教之敬禮
　雙膝長跪已　　合掌虛心住
　誠心盡陳說　　三業一切罪
　我從過去世　　流轉于生死
　今對大圣尊　　盡心而懺悔
　如先佛所懺　　我今亦如是
　愿垂加持力　　眾生悉清凈
　以此大愿故　　自他獲無垢　

密言曰

唵　莎嚩皤嚩輸馱　薩婆達么　莎嚩皤嚩輸度谽

行者次應隨喜一切諸佛菩薩所集福智

　過現三世佛　　菩薩及眾圣
　所集諸善根　　合掌盡隨喜
　如我身所集　　歡喜無有異　

次應右膝著地芙蓉合掌置于頂上想禮一切如來及菩薩足。密言曰

唵　缽頭(入)么(二合)微(微吉反)

禮諸佛已全加半加或輪王加隨意而坐

　作此坐印已　　觀遍虛空佛
　已身各于前　　住彼眾圣會
　止觀從膝上　　旋舞當心合
　如蓮之未敷　　想禮于諸佛
　次結三昧印　　當心堅固縛
　檀慧禪智豎　　金剛蓮花印
　通持蓮花者　　警覺眾圣已
　誦此密言曰　

唵　跋日啰(二合)缽頭(入)么(二合)三磨耶薩怛鑁(三合)

　由結此印故　　佛及善逝子
　諸大名稱者　　妙觀察攝受
　憶昔本誓愿　　對于遍照尊
　不違教令故　　加持使圓滿　

次結一切諸佛如來安樂悅意歡喜三昧耶印

　十度堅固縛　　忍愿中交合
　檀慧與禪智　　各相合而豎　

密言曰

唵　三么耶　呼(去)蘇(上)啰哆　薩怛鑁(三合)

　由示此印故　　諸佛及菩薩
　一切執金剛　　皆悉妙歡喜
　次當開心戶　　入金剛智字
　觀于二乳上　　右怛啰左吒
　如宮室戶扇　　殊勝金剛縛
　三業同時發　　拍心開兩字　

密言曰

唵　跋日啰(二合)滿馱怛[口*落](二合)吒

　無始熏種子　　所集之塵勞
　今以召罪印　　集之欲摧碎
　十度堅固縛　　忍愿申如針
　進力屈如鉤　　心想召諸罪
　想彼眾罪狀　　植發裸黑形
　反印刺于心　　觸已誦密語
　三業相應故　　能召諸罪積
　誦此召集已　　方作摧碎法　

密言曰

唵　薩婆播波迦哩灑拏　尾輸馱娜　三磨耶　跋日啰(二合)　吽若

　召入于掌已　　施作摧破法
　前印內相叉　　稱[牟*含]縛諸罪
　忍愿俱申直　　有怛[口*落]吒字
　想為金剛杵　　相拍如摧山
　忿句及怒形　　能凈諸惡趣
　誦已忍愿拍　　七三隨所宜　

唵　跋日啰(二合)播尼(上)尾莎怖吒也　薩跢播耶滿馱娜儞缽啰(二合)母訖灑(二合)也薩婆播也孽底(丁以反)毗藥(二合重呼)薩婆薩怛蔓(無繁反)薩婆怛他孽多跋日啰(二合)三磨耶吽　怛啰(二合)吒

　以此相應門　　先佛方便故
　三業所積罪　　無量極重障
　作此摧滅已　　如火焚枯草
　有情常愚迷　　不知此理趣
　如來大悲故　　開此秘妙門
　次當結入印　　內如來智字
　二羽堅固縛　　禪智入于中
　以進力二度　　相拄如環勢
　觀前八葉蓮　　其上置阿字
　二點嚴飾故　　妙字方名惡
　色白如珂雪　　流散千光明
　想以進力支　　捻字安心內
　三業齊運用　　誦此密言曰　

唵　跋日啰(二合)廢(亡計反)舍惡

　既想入心中　　字相逾光耀
　此即法界體　

　行者應是觀　　不久悟寂靜
　法本不生故　　三世諸如來
　金剛身口意　　皆以妙方便
　持在金剛拳　　以此闔心門
　智字獲堅固　　便屈進力度
　拄于禪智背　　以印觸胸已
　即誦此妙言　

唵　跋日啰(二合)母瑟致[牟*含]

　行者住等引　　二羽堅固縛
　仰置于臍下　　禪智蓮葉形
　此名三昧印　　誦此密言曰　

唵　三么地　缽頭(入)迷(二合)紇哩(引二合)

　出息及入息　　住阿那波那
　想佛遍虛空　　彈指警覺我
　佛子汝云何　　成無上等覺
　不知諸如來　　實相之妙法
　既聞警覺已　　行者復白言
　云何名真實　　愿最勝尊說
　諸佛皆歡喜　　作如是勝言
　善哉摩訶薩　　能作如是問
　汝想于心中　　所內惡字門
　以字徹于心　　誦此密言曰　

唵　止多缽啰(二合)底(丁以反)味能(去)迦路弭

　當默誦一遍　　便想為月輪
　倍欲精進故　　復誦妙言曰　

唵　母提止多　母怛跛(二合)娜夜弭

　能令心月輪　　圓滿甚清凈
　中想妙蓮花　　上安寶金剛　

密言曰

唵　底瑟奼　么尼(上)跋日啰(二合)缽頭(入)么(二合)

　引量同虛空　　周遍于三界
　復誦此妙言　　金剛語離聲　

唵　薩頗(二合)啰么尼(上)跋日啰(二合)缽頭(入)么(二合)

　于此引妙蓮　　流放千光焰
　一一光明中　　無量佛剎土
　剎中有妙蓮　　想持寶蓮者
　持寶蓮勝幢　　幢中出妙聲
　誰有薄福者　　當滿一切愿
　住是寂三昧　　為利諸有情
　如是菩薩類　　皆住于等引
　從蓮花胎藏　　妙放千光明
　皆為利眾生　　檀波羅密等
　遍入諸三昧　　理趣善巧門
　為愍念有情　　作無量方便
　化身為種種　　從生及涅槃
　轉大妙法輪　　皆從意寶出
　所說之妙法　　皆以輪成就
　以輪為妙智　　能斷諸結使
　猶轉大法輪　　此為福智路
　次皆正觀察　　漸斂其智蓮　

密言曰

唵僧(去)訶啰么抳(上)跋日啰(二合)缽頭(入)么(二合)

　所在諸如來　　皆入為一體
　猶如于明鏡　　能現于萬像
　法界自性體　　住于金剛蓮
　即變其寶蓮　　為真多菩薩
　手持如意寶　　六臂身金色
　皆想于自身　　頂髻寶莊嚴
　冠坐自在王　　住于說法相
　第一手思惟　　愍念有情故
　第二持意寶　　能滿一切愿
　第三持念珠　　為度傍生苦
　左按光明山　　成就無傾動
　第二持蓮手　　能凈諸非法
　第三手持輪　　能轉無上法
　六臂廣博體　　能游于六道
　以大悲方便　　斷諸有情苦
　行者如是觀　　坐于月輪中
　身流千光明　　項背皆圓光
　復想心月輪　　亦有寶蓮花
　以是能堅固　　無動觀己身
　為離諸妄想　　誦此密言曰　

唵匿里(二合)茶(上)底瑟奼(二合)啰怛那　跋日啰(二合)缽頭(入)么(引二合)怛么(二合)句谽三么喻谽摩訶三么喻谽薩婆怛多檗多避三菩地啰怛那跋日啰(二合)缽頭(入)么(二合)怛么(二合)句谽

　以此法加持　　十度芙蓉合
　進力屈如寶　　印心額喉頂
　吽字想于心　　怛啰安于額
　紇哩當喉上　　惡字置于頂
　猶此布想故　　此身如金剛
　復誦此密言　　蓮花語為聲　

唵啰　怛娜　跋日啰(二合)達么　紇哩(二合)

　次應結灌頂　　智者合蓮掌
　進力如寶形　　檀惠開相近
　置額誦密言　　心想佛灌頂　

唵　缽頭(入)么(二合)苾句胝多(上)胝啰怛娜缽頭(入)么(二合)避曬罽邏避詵者[牟*含]怛[口*洛]

　即以此妙印　　二手分兩邊
　如系蓮花鬘　　徐徐前下散
　想垂白帶勢　　誦此妙言曰　

唵　缽頭(入)么么隸　[牟*含]紇哩怛[口*落]

　次當結甲鎧　　二手蓮花拳
　從心繞向背　　從背當臍繞
　向腰及兩膝　　漸上繞頸后
　從頸后當喉　　復于頸后繞
　還來至額上　　卻于頂后繞
　徐從臍下散　　誦此秘密言　

唵　阿皤曳　缽頭(入)么(二合)迦嚩制(平)滿馱啰訖灑(二合)[牟*含]吽谽

　為喜諸佛故　　應拍蓮花印
　二手結蓮掌　　妙拍令歡喜　

密言曰

唵　缽頭(入)么(二合)睹使呼(去)

　想于己身前　　觀紇哩字門
　變為蓮花王　　中有紇哩字
　怛啰安兩邊　　為金剛寶蓮
　共變為所尊　　持真多妙寶
　如前已身觀　　今所觀亦然
　為令體無二　　次作呼召法
　十度未敷蓮　　進力如鉤勢
　即誦此密語　　應為蓮花音　

唵　缽頭(入)么(二合)只惹(二合下同)娜句舍吽

　行者既召已　　次當結索印
　如前合蓮掌　　進力拄如環
　此名蓮花索　　能滿諸意愿
　應誦此密語　　召入于智身　

唵　缽頭(入)么(二合)只惹娜母伽跛舍吽

　既入于智身　　為令無傾動
　復當結蓮鎖　　應作決定心
　如前合蓮掌　　進禪捻如環
　力智亦復然　　相結如鉤鎖　

唵　缽頭(入)么(二合)只惹娜　塞怖(二合)吒吽

　為令妙歡喜　　結蓮花鈴印
　當以蓮花捧　　禪智入于中
　進力如環住　　誦此秘密語　

唵　只惹　娜　缽頭(入)么(二合)尾舍耶吽

次當誦蓮花百字密言捧閼伽器以郁金白檀龍腦香水捧而供養

唵　缽頭(入)么(二合)薩怛嚩(二合)三磨耶么努播羅耶缽頭(入)么(二合)薩怛嚩(二合)跌(丁吉反)廢(亡兮反)怒跛底瑟咤(二合)匿里(二合)擢(持教反撮口呼之)迷(去)皤嚩素睹數(數俞反)迷(去)皤嚩阿努[口*落]訖睹(二合)迷(去)皤嚩素補數(同上)迷(去)皤嚩薩婆悉地(亭淫反)迷(去)缽啰拽車(去)薩婆羯磨素者迷(去)只多室唎(二合)藥矩[口*路]吽訶訶訶訶呼(去)婆誐梵薩婆怛多蘗多缽頭(入)么(二合)么迷(去)悶者缽頭(入)弭(二合)迷(去)皤嚩摩訶三摩耶薩怛嚩(二合)[口*紇]哩(二合)

　次以內外供　　供養蓮花王
　所謂內供養　　芙蓉掌當心
　禪智并申直　　名為蓮花喜
　應誦此密言　

唵　只惹(二合)娜缽頭(入)么(二合)羅細(引)吽

　次結花鬘印　　以此而供養
　不易前喜印　　二手捧而前
　想種種寶鬘　　遍滿虛空界　

密言曰

唵　只惹(二合)娜缽頭(入)么(二合)么隸吽

　次應以歌印　　奉獻智蓮者
　復以前妙印　　屈掌拄諸度
　從臍漸至口　　散下如寫勢
　想緊那羅音　　供養諸圣者　

密言曰

唵　只惹(二合)娜缽頭(入)么(二合)倪(魚抧反)帝吽

　次應結舞印　　前印左右旋
　合芙蓉妙掌　　安于頂上散
　由此四供養　　能獲大神通　

密言曰

唵　只惹(二合)娜　缽頭(入)么(二合)儞[口*栗](二合)帝吽

　作此四供養　　能成最勝事
　次結外供養　　喜心而獻之
　運心無邊界　　蓮花焚香法
　諸佛誠言說　　為利諸有情
　蓮掌向下散　　猶如焚香勢
　誦此秘密言　　想供養香云
　周遍虛空界　　供養諸圣眾　

唵　缽頭(入)么(二合)只惹娜　度閉(平)惡

　次應結花印　　以三十二相
　莊嚴諸如來　　觀妙色花云
　運心遍一切　　如前合蓮掌
　上散如花勢　　供養諸如來
　及諸善逝子　　想滿虛空界
　花云妙芬馥　　劫樹極端嚴
　誦此秘妙言　　三業齊運用　

唵缽頭(入)么(二合)只惹娜　補澀閉(平)吽

　眾生無明覆　　離于智慧光
　為彼凈除故　　應結智燈印
　以前蓮花掌　　禪智豎相逼
　心想摩尼燈　　遍照虛空界
　無量光所出　　誦此密言曰　

唵　缽頭(入)么(二合)只惹　那儞閉(平)

　智者次應結　　解脫涂香印
　為凈眾生故　　獻此尸羅香
　二手散蓮掌　　當心涂香勢
　十度成熏習　　香海遍虛空
　獻佛及所尊　　誦此秘密語　

唵　缽頭(入)么(二合)只惹娜巘提吽

　內外供養已　　然后應順念
　結秘根本印　　以對密言主
　先誦根本言　　分明七遍已
　平掌當于心　　忍愿如蓮葉
　進力摩尼狀　　余度盡如幢
　誦根本密言　　思滿有情愿　

密言曰

娜么羅怛娜　怛羅夜也　娜莫阿唎耶　嚩魯枳帝　濕嚩啰耶　菩地薩怛嚩耶　摩訶薩怛嚩耶　摩訶迦嚕抳迦耶　怛侄他唵　斫迦羅靺(彈舌)低震跢么抳　摩訶缽頭(入)迷嚕嚕底瑟吒入嚩攞　阿迦哩　灑耶吽泮吒　薩嚩(二合)訶

　次結心秘密　　依前根本印
　戒方檀惠縛　　名為本心印
　一切諸意愿　　應心之所念
　由結此印故　　皆悉得成就　

密言曰

唵　缽頭(入)迷震哆么抳　入嚩攞吽

　次結隨心印　　二手堅固縛
　進力摩尼形　　禪智并而申
　戒方亦舒直　　檀惠相交豎
　誦此心中心　

唵　嚩啰娜　缽頭(入)迷吽

　次想尊口中　　流出秘密言
　分明成字道　　五色光照耀
　間錯殊勝色　　入于諭岐口
　列心月輪中　　瑩如紅頗犁
　一一諦思惟　　順理隨覺悟
　住定而修習　　入于阿字門
　即入輪字觀　　皆遍觀諸字
　此名三昧念　　獲智及解脫
　由此相應故　　不久成種智
　若當聲順念　　最勝妙奇特
　住于本尊觀　　不應急躁心
　不高亦不下　　不緩亦不急
　智者離分別　　及諸妄想心
　若誦洛叉遍　　所求皆悉地
　二手持念珠　　頗知與蓮子
　螺珠及余寶　　無瑕光好者
　當穿一百八　　一一誦七遍
　心及心中心　　及毗俱多羅
　作此法加持　　穿貫珠鬘已
　當心一一度　　與莎訶齊聲
　一千與百八　　隨力而念誦
　四時或三時　　此法后夜勝
　如意輪經中　　本教佛所說
　若如是修習　　現世證初地
　過此十六生　　成無上菩提
　何況世悉地　　現生不如意
　隨力念誦已　　重結三昧印
　復為八供養　　發遣密言主
　二羽堅固縛　　忍愿蓮葉形
　從心至面散　　頂上合花掌
　想尊虛空中　　復道還本宮　

密言曰

唵　缽頭(入)么(二合)薩怛嚩(二合)紇哩穆

　發遣圣者已　　自住本尊觀
　或于閑靜處　　轉讀摩訶衍
　楞伽與花嚴　　般若及理趣
　如是等經教　　思惟而修習
　誦讀經典已　　自恣行住坐
　乃至于寢息　　不間菩提心
　不久當悉地　　金剛藏所說
　此大悲軌儀　　不擇日及宿
　時食與澡浴　　若凈與不凈
　常應不間斷　　遠離于散亂
　不營諸世務　　念畢發誓愿
　結三昧耶印　　禮佛菩薩已
　隨意而經行　　由是積福業
　解脫本愿力　　能令諸有情
　速獲一切智　　此上四句愿
　金剛儀軌述　　為利眾生故
　我今同結集　

觀自在如意輪菩薩瑜伽法要