　　No. 1123

金剛頂勝初瑜伽普賢菩薩念誦法一卷

　　　　開府儀同三司特進試鴻臚卿肅公食邑三千戶賜紫贈司空謚大鑒正號大廣智大興善寺三藏沙門不空奉　詔譯


　歸命禮普賢　　法界真如體
　我今依大教　　金剛頂勝初
　略述修行儀　　勝初金剛界
　海會諸圣眾　　垂慈見加護
　利益修行者　　是故結集之
　若欲求解脫　　彼于阿阇梨
　求受于灌頂　　若得許可已
　方依本教修　　揀擇得勝處
　建立于輪壇　　即當想自身
　同彼普賢體　　色白如珂雪
　端坐入三昧　　舌上想五股
　凈妙金剛杵　　密誦此真言
　同一法界凈　　即誦真言曰　

唵娑縛(二合)婆嚩戍度含

　由誦此真言　　身器皆清凈
　即觀虛空佛　　遍滿如胡麻
　則誦遍照明　　歷然見諸佛
　觀佛真言曰　

欠(平)嚩日啰(二合)馱都

　應滿普賢行　　求成最正覺
　身心不動搖　　定中禮諸佛
　即誦真言曰　

唵薩嚩怛他誐多波(引)娜滿娜南迦嚕弭

　本尊大印成　　次結金剛掌
　豎合交初分　　密言如是稱　

嚩日囒(二合引)惹(引)里

　便為金剛縛　　其明如后陳　

嚩日啰(二合)滿馱

　開縛摧拍心　　應誦密言曰　

嚩日啰(二合)滿馱怛啰(二合)吒(半音)

　次前金剛縛　　禪智檀慧開
　稱遍入真言　　降臨每加護　

嚩日啰(二合引)吠舍惡

　不改次前契　　禪智進力加
　是名三昧拳　　真言如是誦　

嚩日啰(二合引)母瑟知(二合)[牟*含]

　分彼拳作二　　左慢右安心
　身語意金剛　　形體依初觀
　同前縛為準　　智與進力門
　禪逼于其中　　秘密三昧契
　印心額喉頂　　皆誦此真言　

素啰多薩怛鑁(三合)

　金剛縛又陳　　忍愿成刀狀
　進力捻刀側　　依初第一文
　禪押于智端　　如結加趺勢
　印頂心當想　　毗盧遮那佛
　儼然鮮白耀　　誦此真言曰　

唵部(入)欠(平)

　次當印其額　　應想阿閦鼙
　色青處于前　　誦此密明句　

嚩日啰(二合)薩怛嚩(二合)

　次按于頂右　　其名寶生尊
　黃色相端嚴　　真言如是誦　

嚩日啰(二合)啰怛那(二合)

　舉置于頂后　　無量壽如來
　色赤殊特儀　　稱此真言曰　

嚩日啰(二合)達磨

　復至于頂左　　不空成就尊
　綠色五佛周　　稱此秘明句　

嚩日啰(二合)羯磨

　次作寶鬘印　　灌頂以嚴身
　用二金剛拳　　額前遂縈繞
　復分拳腦后　　如前又系鬘
　自檀慧徐開　　以羽兩傍下
　若垂繒帶想　　誦次后真言　

唵(一)嚩日啰(二合)么攞避詵左(二)滿(三)[牟*含](四)

　定慧羽皆舒　　俱拍契成就
　能悅一切圣　　真言如是稱　

嚩日啰(二合)睹使也(二合)斛(引)

　金剛慢印明　　默心誦一遍　

薩鑁矩嚕野他(引)素(上)欠(平)

　復具明如上　　金剛薩埵冠
　以五佛色身　　安住相應印
　遍照薄伽梵　　契住如來拳
　次陳阿閦鼙　　定羽持衣角
　成拳按心上　　慧觸地如儀
　施愿寶生尊　　智掌仰當乳
　無量光勝印　　定拳慢執蓮
　慧拳似敷華　　又如無動佛
　智羽三幡相　　如拔濟有情
　揚掌于乳傍　　不空成就印
　又作金剛縛　　開掌禪智合
　檀慧直如峰　　忍愿入于掌
　相合如箭狀　　印心額及喉
　于頂亦如之　　皆用心密語　

[合*牛]

　便捧其香水　　稱后閼伽明　

跛啰摩素(上)佉(引)舍野(一)娑攞里多(二)尾邏(引)娑曩弭帶啰曩(二合)么(引)弭婆誐鑁擔(三)弱[合*牛][牟*含]斛(四)呬呬呬呬(五)缽啰(二合)底(引)車(上六)矩素(上)滿(引)惹里哩曩(二合引)他(七)

　近額奉獻之　　如儀浴眾圣
　依前觀滿月　　皓白現壇中
　大圣處于間　　契住金剛慢
　復陳四尊位　　眼箭在其前
　色赤衣服然　　冠鬘以嚴飾
　二羽彎弓矢　　瞻矚薩埵儀
　計里計羅尊　　色白居其右
　金剛拳二羽　　交抱三昧耶
　于后愛為名　　形服皆青色
　二拳豎慧臂　　肘以定羽承
　共執摩竭幢　　于左名為慢
　色黃拳在胯　　向左小低頭
　羯摩印真言　　加持諦安立
　大圣金剛慢　　應誦心密言　

[合*牛]

　諸尊次復陳　　自眼箭為始
　二拳各堅固　　彎弓放箭儀
　密契相已成　　秘明如后誦　

弱(一)嚩日啰(二合)地哩(二合)瑟知(二合二)娑(去引)野計(三)么吒(半音四)

　準前拳二羽　　交臂抱于胸
　計里計羅尊　　當誦此后句　

[合*牛](一)嚩日啰(二合)計利吉麗(二)[合*牛](三)

　又改次前印　　慧臂直如幢
　定拳承肘間　　誦明名愛契　

[牟*含](一)嚩日哩(二合)儞(二)娑么(二合)啰(三)啰吒(半音四)

　二拳各居[膫-(日/小)+(夸-大)]　　以頭向左傾
　慢契相遂成　　真言如后誦　

斛(一)嚩日啰(二合)迦(引)冥濕嚩(二合)哩(二)怛嚂(二合引三)

　次陳內供養　　初起東南隅
　捧華形服白　　金剛妙適悅
　金剛適悅性　　色黑執香爐
　金剛眼獻燈　　色赤嚴飾爾
　末為涂香位　　金剛大吉祥
　形質皆以黃　　次陳其契相
　俱先二拳舞　　如儀遂結成
　以二金剛拳　　相并上擲散
　想妙華供養　　真言如后稱　

系(一)嚩日啰(二合引二)啰底(三)

　并拳乃下擲　　念焚香云海
　普遍于一切　　誦如后真言　

摩訶(引)啰多嚩日啰(二合一)斛(二)

　二拳禪智合　　如燈應運想
　廣施為佛事　　密言如是稱　

唵(一)嚩日啰(二合二)路(引)者寧(三)

　并覆其二拳　　依胸兩向散
　若妙涂香勢　　當誦此真言　

摩訶(引)室唎(二合一)嚩日哩(二合二)呬(三)

　外供養諸尊　　四隅又存想
　東南名嬉戲　　二拳以當心
　笑處于西南　　二羽口傍散
　歌居于西北　　彈執其箜篌
　東北舞為名　　如儀旋轉勢
　形服皆金色　　真言契又陳
　覆并于二拳　　繞心應右轉
　是名嬉戲印　　其名如后稱　

系啰底嚩日啰(二合一)尾邏(引)賜儞(二)怛啰(二合)吒(半音)

　如前印口傍　　自檀慧徐散
　揚掌極舒臂　　含笑誦真言　

系啰底嚩日啰(二合一)賀(引)細(三)娑訶(三)

　定臂如箜篌　　改進力微屈
　慧羽彈弦勢　　為歌誦其明　

系啰底嚩日啰(二合一)擬(引)諦(二)諦諦(三)

　二拳舞于心　　頂上合便散
　其名舞契相　　真言句遂陳　

系啰底嚩日啰(二合一)儞哩(二合)諦(二)吠波吠波(三)

　四承旨居門　　形儀復當演
　初持鉤青色　　嚴麗處于間
　南攜索皆黃　　西執鎖尚赤
　其北名為磬　　具綠色冠鬘
　秘契及真言　　復次今當設
　二拳背應逼　　檀慧反相鉤
　進力皆極舒　　又稍屈進度
　微招是鉤契　　其明如后稱　

嚩日[口*朗](二合引)矩勢(一)弱(二)

　前印進力交　　反以頭相掛
　其中如環索　　稱誦后真言　

嚩日啰(二合)播(引)勢(一)[合*牛](二)

　改進力相鉤　　開拳背交臂
　遂名鎖契成　　密言如是稱　

嚩日啰(二合)餉迦麗(一)[牟*含]

　如鎖背相著　　動搖磬明曰　

嚩日啰(二合)健[齒*來](一)斛(二)

　大圣所嚴飾　　華座及衣服
　并余見前尊　　其色隨身相
　殊形具眾德　　首戴五佛冠
　將建曼荼羅　　諸位先存想
　月輪圓明現　　其中觀念之
　半跏面本尊　　適悅目瞻仰
　又宣三昧印　　本尊前所陳
　彼契及真言　　如儀勿差謬
　余尊次當設　　亦眼箭為初
　準彼所護身　　大樂隨心印
　極屈其進力　　初分背相著
　禪智并押之　　契相當成就
　以禪押于智　　深交印乃成
　名計里計羅　　次陳摩竭相
　進鉤于愿度　　力握其忍端
　戒方舒成針　　檀慧合而直
　禪智自相并　　各押進力傍
　愛契相已成　　不改次前印
　從外觸其股　　先右左亦然
　內供養又明　　側捩金剛掌
　上擲為華印　　下散成燒香
　禪智逼為燈　　涂香依胸啟
　嬉戲旋轉禮　　笑契近口傍
　自檀慧徐開　　又結其歌印
　改力度微屈　　進虛撥于間
　定羽佉吒迦　　慧作三幡相
　當心乃旋舞　　八供養已周
　次結金剛縛　　改進力微屈
　徐招是鉤契　　從縛索當生
　禪度智力間　　印成又為鎖
　環進禪智力　　捻已便相鉤
　又作堅固縛　　禪智戒方下
　當胸遂搖動　　為磬四攝成
　三昧耶真言　　同前羯磨句
　金剛薩埵位　　及行者所居
　皆有十六尊　　圍繞端嚴住
　又誦次所陳　　最勝真實贊
　能才稱念故　　速令悉地圓　

摩訶(引)素(上)佉(一)摩訶(引)啰(引)誐(二)摩訶(引)嚩日啰(二合三)摩訶(引)馱那(四)摩訶(引)枳娘(二合)那(五)摩訶(引)羯摩(六)嚩日嚩(二合)薩怛嚩(二合引)儞也(二合)悉地野(二合)冥(七)

　誦贊聲畢已　　觀念本所尊
　身心不散亂　　捧戴于珠鬘
　當心以加持　　而誦真言曰　

唵嚩日啰(二合)虞呬也(二合)惹波三摩曳吽

　次誦本所尊　　持珠住等引
　不極動舌端　　唇齒二俱合
　金剛語離聲　　分明觀相好
　四時不令間　　百千已為限
　或復過于是　　真言如是稱　

唵嚩日啰(二合)薩怛嚩(二合)惡

　念誦分限畢　　捧珠發大愿
　即結根本印　　誦本明七遍
　復修八供養　　以妙聲誦贊
　捧獻閼伽水　　解界及諸印
　即結三昧拳　　一誦而掣開
　次結羯摩拏　　三誦三開手
　彼彼所生印　　一一自當解
　即誦真言曰　

唵嚩日啰(二合)穆

　次結奉送印　　二羽金剛縛
　忍愿豎如針　　誦已而上擲
　而誦真言曰　

唵訖哩(二合)睹嚩薩嚩薩怛嚩(二合)啰他(二合)悉地娜多野他努誐[卄/(阿-可+辛)/木]車特梵(二合)勃馱尾灑鹽布那啰誐摩那野睹唵嚩日啰(二合)薩怛嚩(二合)穆

　次當結寶印　　二羽金剛縛
　進力如寶形　　禪智亦復爾
　印相從心起　　置于灌頂處
　分手如系鬘　　亦成甲胄印
　真言如是稱　

唵嚩日啰(二合)啰怛那(二合)毗詵者[牟*含]薩嚩母捺啰(二合)咩捺哩(二合)稚矩嚕嚩啰迦嚩制那

[口*梵]

　加持被甲已　　齊掌而三拍
　令圣眾歡喜　　以此真言印
　解縛得歡喜　　而誦真言曰　

唵嚩日啰(二合)睹瑟也(二合)斛(引)

　奉送圣眾已　　自作加持竟
　便出于道場　　任意自經行
　轉讀大乘典　　調息自身心
　心常想本尊　　仁者應遵奉　

金剛頂勝初瑜伽普賢菩薩念誦法一卷