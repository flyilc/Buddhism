　　No. 1218

文殊師利耶曼德迦咒法

爾時世尊于王舍城內住竹林間。共文殊師利。論說往昔值燃燈佛得授記因。爾時有大金剛藥叉將。于會眾中即從座起。偏袒右肩右膝著地。合掌向佛而白佛言。世尊今共文殊師利所說法往昔因中之事。世尊因地多久劫中修嗔怒王咒法。今且略說。于最后得佛名曰善惠。值定光如來授記。號為釋迦牟尼佛。卻后于娑婆世界出現成佛之時。愿我于此界土現大威力。降伏一切剛強要人故。定光佛即知我意。我今為當來世眾生。佛滅度后佛法滅時。大怖畏時惡世時。一切聲聞緣覺隱皆不見時。為護佛法故。為世界安住故。為止一切惡人故。治罰壞佛法者。為方便成就眾生故。為圓滿不思議菩薩行故。為不思議眾生業障除故。為后世眾生。佛法滅時。若此夜曼德迦嗔怒王咒法。能如法受持者。此人決定即得成就

爾時為治罰惡阿阇羅。為欲治罰不慈悲惡人者。元不為好人。唯治壞法人者。不為思欲向己者。為護佛法故說

爾時金剛說此法時。佛默然入佛變化三昧。時文殊師利童子亦皆默然不言。大地六種震動。一切大眾及諸天人悉皆怕怖。龍王陀那鬼神母執鬼等。及一切惡人布單那及者阿阇羅等。悉生怕怖歸依法王。惟愿世尊及文殊師利童子救護我等慈愍故。此咒甚大可畏燒煮。困苦迷悶躃地不知東西。爾時文殊師利童子大聲告言。汝等天龍八部人及非人。勿生恐怖。我今于此欲立大教。一一依我教跡普行用之者。□大慈心憶念釋迦牟尼如來兩足之尊化身。耶曼德迦嗔怒王。若入奮迅三昧。十地菩薩上圣神通威光悉皆滅盡。何況汝等諸天龍八部人非人等一切吉祥者。若聞我大嗔怒王說大神咒。恐怖迷悶不知東西。佛所說咒皆憶佛頂咒。及毗盧遮那帝珠羅一字輪咒。社臾揭多毗社臾烏瑟尼沙等咒。觀音菩薩咒。毗利俱胝多羅半拏羅婆悉儞摩訶稅尾多耶輸跋底訶耶揭利婆咒王等。是心名咒最為第一。若能誦一字頂輪王咒。如上咒中最為第一。所有天龍八部人非人等。任誦一遍。即耶曼德迦不能惱亂。汝今所說摩摩雞商伽羅悉佉啰跋折羅俱盧陀母瑟底尼羅禪荼等咒。金剛眷屬憶念亦得擁護。常香王菩薩咒普賢菩薩咒等。憶念亦得擁護及不怖畏。摩尼跋陀羅咒。聲聞辟支佛亦須憶念供養亦無恐怖。瑟利訶破羅天乃王無色等天離欲心者。憶念亦得無怖。常憶念供養三寶。常信佛法。如是之人終身無病。耶曼德迦不能為害此等諸人。能受持者莫生退心

畫像法。若有惡人滅佛法者。不論吉兇日亦不著星宿直。或黑月十四日或八日。取尸陀林中死人衣。或得婆羅門衣更甚良。取血染之。于后更洗曬干。請一畫人令畫其像。其像自畫最為第一。容顏甚迅令人畏懼。于尸陀林中畫之。于三日內須畫了。黑月十五日取死人脂為燈。咒師面向南像面向北。誦咒結界。咒師坐劫波作法。即于初夜念怨家惡人熱悶。第二更著虐心悶不知東西。第三更即畢拯之地。若咒師歡喜回心即得除差。若咒師不回慈悲。向惡人病困之處。其人唯加余人浪論。此人身體枯干死。并宅舍并皆破散。作法如是。其□像六面六手六腳。黑色腰細劫彼瓔珞。其面貌嗔怒奮迅。其發直豎如火炎掣其向上。眼赤如血。虎皮縵[膫-(日/小)+(夸-大)]。手執捧及種種器仗。而有三眼。其身煙色或黑云色。作可畏相。身騎水牛。能令一切眾怖畏。畫此像時。用血和為彩色赤。牛脂人脂內卻波頂骨中。調和彩色。取死人發為筆。畫像畢以廣設供養。以紫檀木摩壇。以用赤花以為供養。取死人脂為燈。死人肉為香。一日三時供養。畫像了首[酉*羽]其功直。勿令畫人置怨。必須多與財物。于后咒師持咒速得成就畢得圓滿。若不如法結果護□身作法持咒者。畢被損殺及六親等滅門死盡。若得如法作。以即得擁護。常如法持者。然后所欲諸處作法悉得成就。若作法人只為滅佛法者作之。即得消滅無有余殘。若為己小事持不可作。現世速招橫報。后世招地獄果。欲得燒火法者。安像凈處。像面向北。其像前作一地火爐。大小任意。燒干木棘針皂莿柴。誦耶曼德迦咒。請火天用閻羅王印。如是先以及燒滿一千八遍。皆須嗔心念惡人名。即得成就作法。第一更男女死。第二更婦死及眷屬等皆亦滅盡。第三更彼惡人死。更自身誦咒欲滅怨家著皆得滅門。夜半誦咒國土皆亦滅盡。或天上下火燒其國土。或多雨不晴。或外國他□罰彼國土。或饑餓劫起。或天霹靂殺人。或國疾病起。或阿阇羅身枯干死。或鬼神傍宮室舍日夜惱亂睡眠不安。羅剎夜叉蟲狼虎豹終日不息常恒惱亂怕怖非分。大自在天梵王帝釋及世間不能作護救得之處。若誦咒師嗔心不息。無不人能救得前頭者。若誦咒晝夜不□口常念誦。誦咒不忘滅得閻浮提等人。黑月十四日。安像于尸陀林中。安阿闌若處。或安迥獨樹下。或安石窟。或安空舍。或安大廟舍中。或安海岸上。或安獨住無人。于中安像。安像訖任作法得法不思議。此耶曼德迦嗔怒王咒法亦不思議。成就誦咒者亦不可思議。一切諸菩薩等亦不能護得。耶曼德迦治罰惡人者。何況魔醯首羅等能護者。況一切聲聞緣覺亦不能奪□□曼德迦咒治罰惡人。若者咒師若嗔不回無有解脫。若者要須本咒師慈心向之即得離苦

又法取苦練葉白芥子油毒藥。人血人肉鹽胡[木*(尤-尢+升)]。畢缽干姜芥子[矛/蟲]杯作末。酸棗子汁。并酒海鹽。那咄根俱舍底計根。卑麻根耶婆叉羅。大麥灰江藍花摩陀那根。蒜蔥波羅舍。如上藥皆等分。于像前一咒一燒。滿一千八遍。能除怨家及眷屬。此藥法初夜作之。若到作法國土饑餓疫病起。及夜叉羅剎滿世界。火交起雹子下殺國邑村坊皆悉壞盡罰本國種種皆悉不吉

又法取那咄根。一咒一燒滿一千八遍。惡人顛誑。又取三辛。還同如上咒一千八遍。即令惡人身心熱惱不知為計。又取酸思子。同上咒一千八遍。即令前人身體戰寒。或兩日或七日七夜。前人即當枯報。欲作火法先作鎙印

又法若人所屬天或所屬星。取尸陀林炭畫作星天神形。腳下書前人名安畫像前。咒師以腳踏頭嗔怒誦其咒。前人即得種種病。或死若不死其病重。或惡鬼神著及眷屬亦然

爾時耶曼德迦金剛于大眾中說。以頂禮佛足默然而住。更復為眾生利益故。重說諸夜叉女咒法及成就法。為貪欲者為求財寶者說。不能依佛教者。不解觀行者。不解生禪者。無始以來輪轉生死不能厭離者說。若見法性達道理者不愿此法。即說咒曰

唵(一)以唎瑟帝利(二)摩訶那伽儞(三)吽泮(四)莎嚩訶

此法咒每夜半以后。常起誦咒不限遍數。滿一月日以更不睡眠。至明滿一月以后。夜叉羅剎女即到來即為妻。所求即得圓滿。日日送二十五枚金錢。亦與長年仙藥

爾時無量百千夜叉羅剎夜叉女法悉得成就。但誦耶曼德迦咒。于像前作法。所須見神鬼愿者皆悉集來。索者速得滿足。爾時金剛菩薩頂禮佛足。于佛邊即說耶曼德迦咒。為治罰惡人調伏眾生故。即說咒曰

那牟娑曼多勃馱喃(一)阿婆縛娑縛(二合)婆(去)縛沒我多(去)喃(二)那牟缽啰(二合)底伽勃陀(去)哩耶始啰縛迦(去)喃(三)那牟薩嚩菩提薩埵(去)喃(四)陀舍菩迷缽啰(二合)布瑟耶帝舍啰菩提薩埵(去)喃(五)摩訶菩提薩埵(去)喃怛地他(七)唵(八)佉佉(九)佉佉醯醯突瑟吒(二合)薩埵陀摩迦(十一)阿私姥娑羅(十二)缽羅(二)輸波舍訶娑哆遮(十三)睹盧菩阇(十四)遮睹嚧姥佉(十五)殺者啰拏(十六)伽伽伽車車(十七)摩訶比近那迦訶迦德毗訖唎哆那娜(十八)薩婆菩哆婆孕迦啰(十九)阿吒吒訶娑那地儞(二十)毗耶迦羅(二十一)摩摩儞摩娑那部多(二十二)俱嚕俱嚕(二十三)薩婆竭摩吽(二合二十四)嗔陀嗔陀(二十五)薩婆曼怛啰吽(二合二十六)頻陀頻陀頻陀(二十七)缽啰(二合)姥馱啰吽(二合二十八)阿迦哩沙耶阿哩迦沙耶(二十九)薩婆菩陀吽(三十)儞唎么陀儞唎么陀(三十一)薩婆突瑟吒(三十二)薩怛鑁(三十三)缽啰鞞舍耶(三十四)曼荼羅末第(三十五)陪以縛娑哆餌尾且哆羯啰(三十六)俱嚕俱嚕(三十七)么么迦哩近(三十八)陀呵陀陀呵陀(三十九)跋者跋者(四十)摩尾覽婆摩尾覽婆(四十一)娑么耶(四十二)么怒娑么啰(四十三)吽吽(四十四)娑娑泮吒(四十四)娑普吒耶娑普吒耶(四十六)薩婆舍幡唎布啰迦(四十七)翳呬曳醯(四十八)婆伽畔(四十九)緊者啰夜私么么(五十)薩末嘌攤娑(去)陀耶(五十一)沙訶

爾時大金剛告諸天言。此嗔怒王耶曼德迦咒王。能攝閻羅王種種治罰調伏。亦能攝一切咒及諸天仙咒。及咒惡人非道理者。亦能攝十地菩薩咒世間咒神。爾時無量功力此夜曼德迦嗔怒王一切咒法所說功能成就。持此嗔怒王人但誦此咒。亦能使得余一切咒神等。此耶曼德迦嗔怒王咒但專誦念即得成就

那牟薩婆勃陀步地娑哆嚩喃(一)阿缽啰帝訶多舍娑那喃(二)唵(三)迦羅迦羅(四)俱嚕俱嚕(五)么么地里焰(二合六)囁婆囁婆(七)薩婆尾佉那(八)諾訶諾訶(九)薩婆拔折啰(二合十)毗那夜迦吽(十一)冒啰馱吒迦貳尾咀哆迦羅(十二)摩訶微訖哩(二合)哆嚕比那(十三)跋者跋者(十四)薩婆突瑟吒吽(二合十五)摩訶伽那缽底(十六)視尾且哆羯啰(十七)畔馱畔馱(十八)薩婆揭啰恨(十九)沙木佉(二十)沙步遮(二十一)沙者拏(二十二)嚕啰那忙那野(二十三)[方*耳]瑟弩忙那野(二十四)末啰呵莽泥延泥縛那曩野(二十五)么尾覽婆么尾覽婆(二十六)啰呼啰呼(二十七)曼荼啰末地(二十八)缽啰毗社耶(二十九)娑么耶(三十)么怒娑么啰(三十一)吽吽吽吽吽吽(三十二)娑泮吒娑泮吒(三十三)莎縛訶

(文殊師利根本咒此法中常須用結界護身)

爾時大嗔怒金剛四面顧視。觀其大眾更欲說嗔怒法告言。汝等諸天眾及所有鬼神等依止法界住者。欲作法時。先作鎙印護身速成證驗。即作火法。令一切鬼神魔等悉皆降伏不敢為害。作法之時。先取嗔怒畫像。于自在天廟中安置。取毒藥赤芥子脂血。和之苦練葉供養畫像。取死人腸肚橫向。咒師自身取死人劫波。咒師誦咒時。左手拓前件劫波。右手頭奚刻自在天。咒師嗔怒想前件惡人欺陵己身及他人者。或富貴高心惡朋黨者。可畏者足財寶者。大臣宰貴等人。即作前件法閉門露形坐之。若俗人師披頭左腳踏自在天。能誦咒自在天身自然兩段。空中及出雄吼聲。咒師嗔勿怕之。牢自安心。即當日羅阇等被虎鬼著。或惡鬼羅剎等著。更誦咒乃至惡人皆悉舍命。若夜誦咒。家內眷屬等悉皆

又法盡日向自在天廟處。一夜不食。黑月十四日取尸陀林木燃火。取赤芥子和血及毒藥等。一咒一燒即空中有大聲出。時一切餓鬼悉集現咒師前。必不得畏懼。咒師報前件餓鬼言。為我滅怨家惡人。鬼等報咒師言。必為如愿即隱不現。惡人百千里不訜。遠近一切怨家等鬼皆悉為滅盡。一念頃悉皆得除差。及種族皆悉離散。如是等法無量作者皆悉成就

又法空宅舍清凈之處。著凈衣服。于中取白疊子。一咒一燒滿一千八遍。兩手掬取前件疊子灰。即凈衣中裹。取兩瓦碗。各合一團灰著。即誦咒作法護身。即將兩裹灰向死陀林中。黑月八日或十四日。咒師面向南。安兩瓦碗灰。安前頭著。咒師赤體披頭露形足嗔怒。誦咒一萬遍即得成就。其中鬼神索前頭灰者。必不得與之。若鬼神強奪灰者。即憶念耶曼德迦一字咒。咒曰

吽

作是聲。鬼神悉皆散滅。一切障礙悉皆凈盡。若把其灰即記左右。必不得迷忘。皆題記左右。咒師勿得放逸。誦咒必須護身。到天明日出。即洗浴著凈衣。即還歸舍。到舍以然后右手所把藥以將護身。一切鬼人及四足者。一切眾生天龍藥叉等。即將此灰散于天龍鬼神人等上即得降伏。左手所把灰散上丈夫婦人即得降伏。右手所把灰前件人。即令前人陰萎不起。由如黃門。若散人陰上。即不能行欲事。若散女人產門上。不能共丈夫行其欲事。產門閉塞。如本夫主行欲。其產門自開。余者不可須開。爾時丈夫行事亦然。共人問自許夫婦即得。若將此灰散一切男女無問貴賤者。此灰者皆得降伏隨意所作。若婦人著此灰者。其產門以開降伏隨意所作。若婦人著此灰而強行欲者。其婦人產門中蛆出。產門爛臭如死人氣。其婦人一月即便舍化。丈夫陰根還同婦人受苦一種。于后舍化。又此灰咒師心生愛樂□得。若咒師隨方所有惡人及所求處。即將此灰隨其風道以手散灰。即得如意。若自作遣人亦得。若坐臥之處。床敷機上一切莊嚴具。衣被氈褥。所有一切。及屏障舍屋四壁等。咒師將灰散著此上。一切怨家皆得惡病。或身上虱出極嚙人。或壁虱出咬人身。洪爛不得安穩。數日受苦。于后即到死地。一切醫師及天下藥不能療得此人苦痛。一切諸天咒力亦不能除。除我咒者余皆不可救。若咒師回心欲故。草麻青蓮花白檀香。搗以為末細。研以冷水。和涂藥前病人從頭至足。用文殊師利根本咒印即得除愈

又法若心中思惟前無用女婦。以前件灰隨風散之。即得惡病。產門及以奶房悉皆洪爛落盡。丈夫亦然□陰根發須及以奶房爛盡。如是等法即無量能作惡事。若咒師自作前得使。又亦得。若愛憐者不應作此法。若心不憐者即作此法。勿令人知。咒師心思著如是病即得此病。若觸頭頭痛。觸口口即生瘡。觸心心痛。觸腳腳痛。痛及氣疼。乃至遣死瘦損壞。及攝來向前遣調伏。若遠者亦攝來調伏。若崄難處行心怖畏處。即將灰逐風散之。又以兩手把灰散于城墻門樓此及人家墻皆悉崩倒。或火起燒之。及以兵長等逢此灰亦皆星散滅。或惡痛疫起。或城中人開門自逃散出。或他逼切罪。將灰逐風散彼其軍得大勢病。或得虐等。其法能作種種惡起心所作悉得如意。自家即得擁護。及同伴等亦得擁護。如上所說法欲除之者。即取夜曼德迦嗔怒畫像安壇中。取乳粥一碗。一咒一燒滿一千八遍。一切怨家等還復依舊無痛。以次即是所夜叉女羅剎女陵行之人。又耶曼德迦金剛大嗔怒王說心咒法

唵(一)仡里(二合)瑟窒哩(二合)[方*耳]訖里哆那娜(二)薩么設咄嚕那舍耶(三)薩擔婆耶(四)泮泮泮(五)莎訶

是心咒常誦勿令斷絕。每日發愿言。令突瑟吒種種作害者。即令彼破□壞散滅無余(同前用稍印)

又小心咒曰

唵窒哩(二合)迦羅嚕波(二)吽(三)欠莎訶

是小心咒亦同前鎙印。復令時別誦一千八十遍即得法成

又說最上一字心咒曰

是一字心咒亦用前鎙印。是咒能令諸佛所贊。亦能除一切惡邪見人等。復能調伏一切鬼神□□成就一切善事。每日常誦是咒一千八十遍即速成就。是耶曼德迦咒不論時。即但有難事即作之。凡作皆用黑月作之。或午時半夜作之。并得隨意

又說心咒曰

唵帝利路迦嚧波吽欠莎訶(此咒大威力有能成一切事)

耶曼德迦金剛以說印部諸印及護身縛一切印

先以左手無名指自向虎口出。右手亦然。以二小指相叉向名指孔中。拾虎口外豎二中指頭相跓。二頭指屈著中指上節文。二大指直豎中指中節文。是縛一切印

召印。準前印。二頭指點下。是名召印

大叉印。準前印開二頭指直豎去中指半寸。是名大叉印

供養印。以左手中指苾于名指后。以大指捻名指上文頭指少指少曲。右手頭指釣左頭指。右中指釣左小指。右無名指頭指曲入掌中。大指押少指甲上。是名香爐印

互相陵印。二手相叉。五指屈在掌中。豎右大指左大指押無名指□節。是名互相陵觸印

鎙印。準前互相陵印。唯豎二中指相著。是名鎙印

調伏一切惡人印。準前右大指屈入掌中。是名調伏一切惡人印

捧印。準前改二大母指直豎。是名捧印

鐵箭印。治罰一切怨家用。準前捧印。二大指少開。是名鐵箭印

牙印。又二手相合五指直豎。屈二無名指掌中。以著大母指第二節。中指頭各近二小指一然

擲依印。又二手掌并合。五指直豎。當于胸前陵回此印。向右邊作勢。向左□掣之

文殊師利耶曼德迦法