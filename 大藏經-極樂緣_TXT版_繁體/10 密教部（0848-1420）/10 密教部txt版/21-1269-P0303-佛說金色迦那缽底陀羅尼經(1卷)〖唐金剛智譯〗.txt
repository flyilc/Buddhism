　　No. 1269

佛說金色迦那缽底陀羅尼經

　　　　三藏金剛智奉　詔譯


如是我聞。一時佛在舍衛國迦蘭竹林園。大說法愍念一切眾生。說此陀羅尼。屬金色迦那缽底。爾時世尊即說真言曰

曩謨率都底(一)迦吒迦吒(二)底吒摩吒(三)起哩(二合)亹拏(二合四)起哩(二合)亹拏(二合五)畔惹畔惹(二合六)曩謨率都帝(七)護嚕捺(八)跛惹尼曳(九)娑縛賀(十)阿部多(十一)浪拏乞懺(二合)質多(十二)曷羅(引)娑摩誐磋底(丁以反十三)摩訶野(十四)摩賀悉底(二合十五)諾乞(二合)曩(十六)缽羅(二合)句跛野(引)弭(引十七)矩嚕矩嚕(十八)祖嚕祖嚕(十九)謨嚕謨嚕(二十)曩謨曩謨(二十一)

佛告舍利弗。此是金色迦那缽底除障難真言。若眾生受持真言者。所作諸法無不成。大驗當知。定有障難。即于白月若黑月二日八日十五日。牛糞涂地作壇種種供養所作成就。金色迦那缽底白佛言。我當擁護持此真言者。若有眾生持此真言者。某人所須資財臥具衣服飲食金銀珍寶奴婢從不舊乏少。一切真言法速令成所。作就如意。其像形人身象頭六臂。于白?上畫之。刻作用得。白檀紫檀苦練木通用。余木不得。若彩色勿用皮膠。須用香汁及有汁木。其身正立。鼻向右曲。左上手把刀。次手把歡喜團。下手把劍棒。次手把縛折羅。下手把索。身作金色。腳蹈金山。頭上五色云。云內有四天王及諸仙散華。左邊有俱摩羅凈軍。右邊有阿吒薄俱元率大將。向下左畫美女。音樂供養立。右畫四大藥叉。各執器仗一半頭一豬頭一象頭一馬頭。皆著虎皮裈。作像之時莫令見雜人等。書畢

燒香清凈不食五辛。于凈室中安置其壇。方圓大小隨意作之。壇中燒安悉香白膠沉水香等。用隨餅乳粥歡喜團蘇蜜果子種種供養。所作隨心。若鬼神難調伏者。搓白線咒之。一遍一結滿四十九結。系左臂。一切鬼悉皆被縛一受持人。不須邪淫妄語作誑。其禁食已止蕓薹葫荽五辛。不得食。故入色孝家生產處。印法并通用。諸毗那翼迦法通用。勿親惡人。同行者施之無妨

金色迦那缽底經