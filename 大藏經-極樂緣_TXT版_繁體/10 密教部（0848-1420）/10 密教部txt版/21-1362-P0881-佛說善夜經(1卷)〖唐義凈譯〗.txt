　　No. 1362

佛說善夜經一卷

　　　　唐三藏法師義凈奉　制譯


如是我聞。一時薄伽梵。在王舍城竹林園所。去斯不遠有一苾芻住溫泉側。時有一天顏貌端嚴光明殊妙。過初夜分詣苾芻所。彼天威光周圓赫奕。悉皆照耀普遍溫泉。合掌禮敬在一面坐。白苾芻言大德。仁頗先聞善夜經不。苾芻答曰我未曾聞如是經典。復問天言仁先知不。天曰我亦不知。苾芻曰誰有知者。天曰無上慈父在竹林園。仁今可往詣彼請問。如佛所說當奉行之。說是語已忽然不現。時彼苾芻至天曉已。詣世尊所頂禮雙足。在一面立白言世尊。昨夜有天過初更后。來詣我所。光明照曜周遍溫泉。而問我言。仁頗先聞善夜經不。我言未聞。我問彼天仁先知不。答言不知。我復問言誰有知者。彼言無上慈父在竹林園。仁可往問。如佛所說當奉行之。說是語已忽然不現。我緣斯事故來至此請問世尊。佛告苾芻汝識彼天不。答言不識。汝今當知彼是三十三天勝妙天子威德大將名曰栴檀。為欲利益諸眾生故。來覺悟汝問是經名。時彼苾芻復白佛言。世尊我今愿聞善夜經典。唯愿世尊哀愍為說。爾時世尊告苾芻言。此善夜經具大功德。若有聞者能斷煩惱速證菩提。汝應諦聽善極作意。吾當為說。過去諸法不應追念。未來諸法亦不希求。現在諸法勿生染著。如是行者名真解脫。爾時世尊即說頌曰

　過去不應念　　未來不希求
　于現在時中　　皆如法觀察
　妄想心難遣　　智人應善觀
　宜可速勤修　　焉知至明日
　由彼死王眾　　與汝鎮相隨
　是故我牟尼　　善夜經今說
　常愿諸有情　　離苦獲安樂
　不造諸惡業　　恒修于眾善　

爾時世尊為欲利益一切眾生。令于長夜得安隱樂離諸障惱。于生生處增長善根。常遇三寶不墮惡趣。復更說此陀羅尼曰

怛侄他　毗尼婆(引)喇儞　跋柁摩單滯　摩膩儞[打-丁+致][打-丁+致][打-丁+致][打-丁+致]　瞿里健陀里　旃茶里摩登只(上)薩啰爛帝　莫呼剌膩攝缽利　斫羯啰婆(引)枳　攝伐里莫訶攝伐里　步精揭(巨列)儞　儞弭儞名揭儞　訖栗多(引)儞　莎(引)訶(引)僧拽體(天移)曇(去)　頞[口*束*頁]伽帝　捺啰伽帝　謗蘇迦波(引)裔　劫布得(都洛)　迦波(引)裔　答布檀泥(去)莎訶

若有苾芻苾芻尼鄔波索迦鄔波斯迦及余善男子善女人等。于此善夜經中。若一伽他若一句咒。讀誦受持供養尊重。明解其義為他演說。當知是人于一切時無諸災厄。亦無抂橫及諸衰惱。能知過去七生之事。亦不忘失大菩提心。決定能趣涅槃正道。若有善男子善女人。受持讀誦此善夜經者。于未來世所生之處。必定當得宿住之智。常受尊貴安隱快樂。復說頌曰

　此人一切時　　無有枉橫事
　由造順時業　　永離非時死
　擁護諸眾生　　令離病憂怖
　不祥及惡夢　　險路常安隱
　若男子女人　　戴持此經者
　具相人敬重　　所愿皆圓滿
　若于身語意　　所有諸不善
　由此經威力　　終無有惡報
　若水火王賊　　雷電毒害等
　怨家戰諍時　　念經皆得脫
　又復有明咒　　若能讀誦者
　于一切時中　　長善滅諸惡　

即說咒曰

怛侄他　儞弭尼民達哩　窒哩盧迦(引)盧枳儞　窒哩輸攞陀唎儞　惡矩比　侄哩底奴麗　矩都軍底　矩都屈此　雞[口*栗]底矩比儞　擁護擁護我某甲于一切恐怖處　于一切疾病苦痛處　于一切憂愁相惱處于一切毒蟲毒藥處　于一切鬼魅厭禱處　于一切王賊水火處　于一切猛獸驚怖處　于一切謗讟言訟處　于一切怨家斗諍處　于一切身意惡業處　所有語業四過處　于一切厄難危亡處　并執金剛神　常衛護我某甲并諸眷屬莎(引)訶(引)

復說咒曰

恒侄他　呬里呬里弭里弭里　畢舍脂缽拏　攝伐里止里莎訶

爾時世尊說是經已。時彼苾芻及諸大眾。人天八部諸鬼神等皆大歡喜信受奉行

佛說善夜經