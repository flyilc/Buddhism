　　No. 927

藥師七佛供養儀軌如意王經

　　　　大清冊封西天大善自在佛領天下釋教普智持金剛達賴喇嘛造


　　　　內閣掌譯西番蒙古諸文番學總管儀賓工布查布舊譯


　　　　崇梵靜覺國師琢[王*羕]珞瓚校對


　　　　傳賢首宗講經論沙門京都靜默寺住持僧海寬潤色


　　　　內庭經咒館行走梵香寺大喇嘛巴爾藏嘉磋補譯


　　　　顯親王府潤色校刻


　稽首離垢滿月主　　法雨饒益諸眾生
　修持儀軌行愿法　　愿滅諸苦獲安寧　(此約取信行系愿之緣起也)(以上四句偈。并分行細字。儀賓工布查布所譯之舊文也)(按番本。廣演源流。辯正。布壇。置像。設供等例。三十余篇。文甚繁多皆非諷誦者。無庸全譯。今將供壇城法。開列于后)修建藥師壇法。或有制造壇城。或有繪畫壇城。皆可。再或奉安釋迦佛。藥師七如來。及諸大菩薩護法十二藥叉諸像。各隨其宜。香燈花供。如法設之其供品。隨時具辦。務取虔潔欲修持者。自身浴凈。著新衣。其為外浴。肉酒蒜蔥等不凈食斷之。如三白三甜等凈食。食之。染污心遠離。其為內浴。以此法門行者居家者。安住齋戒出家者。安大乘齋戒。此最為要故

仰冀三寶諦實一切諸佛菩薩攝授。二種資糧圓滿最勝力。法界清凈不可思議勝力。上師諸佛。并其弟子。在此奉受布薩之處。福田降臨垂錫(此諦實勝力。降臨奉坐。勝解想之)

　哀愍五濁時眾生　　大方等經心藏義
　親教宗派攝持等　　威德諸師我敬禮
　世尊具大慈悲心　　一切種智引導師
　福慧功德勝海深　　于諸如來我敬禮
　清凈遠離貪欲塵　　善能解脫諸惡趣
　一味最上勝真諦　　寂靜妙法我敬禮
　已解宣說令他解　　善能住于諸學處
　具諸功德勝福田　　于諸僧伽我敬禮
　頂禮最尊正遍知　　頂禮宏濟正妙法
　頂禮廣大僧伽眾　　永于三寶誠頂禮
　明鑒十方諸眾生　　十方盡轉妙法輪
　拔濟十方諸有情　　十方諸佛我敬禮
　同心齊發希有愿　　行道時位亦作伴
　一賢劫中事究竟　　圓滿千佛我敬禮
　已往無數世劫前　　為救眾生窮困苦
　誓發種種奇特愿　　八大善逝我敬禮
　維衛式棄毗舍浮　　留孫金寂及飲光
　釋迦牟尼天中天　　勇猛七佛我敬禮
　無垢月面殊勝像　　紫摩金身我敬禮
　遠離塵垢三界無　　正等明覺我敬禮
　大悲世尊平等攝　　聞名即息惡趣苦
　除三毒病藥師佛　　琉璃光佛我敬禮
　若有正覺降生處　　及其得成菩提處
　轉大寂靜法輪處　　無漏滅處盡敬禮
　善逝隨方常居住　　經行散步坐立地
　獅子臥勢安眠處　　如斯等處盡敬禮
　上方下方暨中央　　方隅不拘何方所
　凡有舍利無舍利　　一切寶塔我敬禮
　慧度不可言思說　　無生無滅虛空禮
　隨類自性智慧生　　三世佛母我敬禮
　文殊救脫秘密主　　觀世音等廣大行
　樂負度生有寂任　　大乘僧眾我敬禮
　寶光圓滿妙明心　　發生其身愿敬禮
　雖作害者與安樂　　如是等處我歸依
　應真勝智諸根調　　與教同有久住世
　流通佛法作攘護　　十六羅漢我敬禮
　修觀十二因緣法　　自來緣覺分智果
　不依知識自悟證　　諸圣緣覺我敬禮
　得大變化力神通　　伎瑞已就承佛敕
　善能謹守寶法藏　　護教金剛我敬禮
　宿因廣積善施海　　得大壽命財谷瑞
　資育蔭庇行道者　　繼諸施財贊敬禮
　遍于虛空佛菩薩　　我等眾生盡無余
　分身變作剎塵數　　一切時中恭敬禮
　所有十方世界中　　三世一切人師子
　我以清凈身語意　　一切遍禮盡無余
　普賢行愿威神力　　普現一切如來前
　一身復現剎塵身　　一一遍禮剎塵佛
　于一塵中塵數佛　　各處菩薩眾會中
　無盡法界塵亦然　　深信諸佛皆充滿
　各以一切音聲海　　普出無盡妙言詞
　盡于未來一切劫　　贊佛甚深功德海　(拜畢。各歸本位。鼓吹諸般樂器。且作且誦云)

　以諸最勝妙花鬘　　伎樂涂香及傘蓋
　如是最勝莊嚴具　　我以供養諸如來
　最勝衣服最勝香　　末香燒香與燈燭
　一一皆如妙高聚　　我悉供養諸如來
　我以廣大勝解心　　深信一切三世佛
　悉以普賢行愿力　　普遍供養諸如來　(止樂。復誦云)

　我昔所造諸惡業　　皆由無始貪嗔癡
　從身語意之所生　　一切我今皆懺悔
　十方一切諸眾生　　二乘有學及無學
　一切如來與菩薩　　所有功德皆隨喜
　十方所有世間燈　　最初成就菩提者
　我今一切皆勸請　　轉于無上妙法輪
　諸佛若有示涅槃　　我悉至誠而勸請
　唯愿久住剎塵劫　　利樂一切諸眾生
　所有禮贊供養佛　　請佛住世轉法輪
　隨喜懺悔諸善根　　回向眾生及佛道　(如是作七支畢。右膝著地。合掌誠念受布薩義云)

云何。憶昔如來應供正等正覺。如調順馬王。及大象王。應作者作。所作已辦。舍諸重擔。逮得已利。盡諸有結。具真實語心善解脫。正智解脫者。彼等或以為便于眾生故。為令利益故。為令解脫故為令無疾病故。為令無饑饉故。為令圓滿菩提方法故為令增上圓滿無上菩提正覺故。實受布薩禁戒。如是我(某人)。亦起于此時。至于明旦日出時間實受布薩也(如是誦三遍。已得戒想。更宜記其所戒條目。誦云)

　從今不殺生　　亦不取他財
　不行淫欲事　　不說虛妄語
　因生多過失　　諸酒斷不飲
　不坐高廣床　　復舍非時食
　不著香鬘飾　　不作歌舞樂
　如昔應供尊　　永斷殺生等
　我以如是戒　　愿得無上果
　被苦擾眾生　　愿拔出苦海(誦三遍)　

鄂嘛阿摩噶哈施伊拉　薩嘛拔哈喇薩嘛拔哈喇　拔哈喇拔哈喇　嘛哈阿舒拔達哈　薩鵽巴達嘛　畢不溪伊答　不雜達哈喇達哈喇　薩曼答　阿斡羅基得　吽葩查娑阿哈阿(是謂凈戒總持。誦七遍。或二十一遍)

　堅持禁戒離垢染　　具足清凈無所犯
　離于禁戒取著等　　愿戒波羅密圓滿　(如是發愿)(以上。乃受大乘布薩法也。受戒畢。而觀作恭敬歡喜之想)

　　歸依者

歸依十方三世一切如來。身語意德業。元統自性。出生八萬四千法蘊。主宰一切圣僧。具恩親教師。與宗派威德諸上師

　　歸依佛歸依法歸依僧(以上如常誦之)

歸依世尊。藥師八大善逝佛會。同其眷屬(三遍。或七遍)

　　發菩提心

為諸有情。愿得佛果。因此奉修世尊八大如來。佛會。同其眷屬。禮．供．勸祈。妙意等勝道。次第安住也

　　從真如體中發四無量心

我與諸有。法性本來相同。而尚未悟是理。一切眾生愿令常具安樂。及安業因

愿令永離苦惱。及苦惱因

愿令既無苦惱不離純樂

愿令悉舍愛惡。親疏分別。苦樂之因永處平等心(虎巢大師云。欲修持者。先當竭力自觀。無我禪定斯功既起。由是發四無量心。及菩提心。皆為彼無明眾生故此語乃分析因果次第。總以四無量心定之。蓋菩提心。與四無量心。二種。意本相同也。若專發菩提心者。其說具于下文。發明儀軌。合大師經義也)

　　四種加持中加持壇宇

仰冀三寶諦實。一切諸佛菩薩攝授。二種資糧圓滿最勝力法界清凈不可思議勝力。愿謹遵七佛如來本愿經中所說儀式。十方如來。并其弟子。諸圣護法會集之壇。與諸供品如彼諸佛菩薩。往昔愿力所感清凈佛國。兼如阿密達佛。極樂世界。具足一切功德莊嚴。其地。皆是種種珍寶所成。平如手掌。廣大無邊。無垢放光微妙觸樂柔軟適散種種天花。各具牛頭旃檀香氣寶磚為垣。金銀珍珠。紛沙布地。烏答巴拉。沽穆達。蓮花。荏苒敷滿。八功德水。池沼瑩徹。微妙莊飾諸般水鳥。唱和雅音。戲喜飛騰。種種如意寶樹。各樹具飾以天嘛呢。珍珠瓔珞懸垂寶珠。開發花果。燦然成熟。時風微動。懸垂金鈴。搖動出妙法音。行列莊飾。如是豐足寶地。自然成就

　　加持房舍壇宇

復次地中。七寶所成。無量大殿。放大光明。充滿無量世界。纖麗非一殊勝無邊。微妙無窮超出三界諸境度越世間。以彼無上善根。感成清凈。自在覺明體相。如來所住之處。與諸菩薩圣僧。天．龍．鴉．嘎剎．干達喇斡．阿蘇。喇噶嚕查。金那喇。嘛和喇噶．人．非人等。無數游戲其間。以資法味。恒常喜悅。愿度一切有情。永得利益。遠離一切煩惱怨害垢障。永舍一切魔事。一切世間莊嚴。不可比擬。宛如佛凈土。意念大智慧。徹悟決定。自乘止觀。入于解脫門。空性無相。無愿寶蓮花王。無量功德。為飾此等無量寶殿。自然成就

　　加持座位

復次寶壇中。蓮花獅子寶座。善名稱吉祥王如來。寶月蓮花智嚴威音王如來。金色無垢寶光妙行成就如來。無憂最勝吉祥如來。法海雷音如來。法海勝慧游戲神通如來。藥師琉璃光王如來。釋迦牟尼如來。及十方如來菩薩。一切圣神。護法聚會。居處敷布。隨各圣者。愿力所感。燦爛豐足。自然成就

　　加持供物

復次內外一切處所。隨種合宜天人最妙受用供物飲食．衣服．音樂．奇特種種供品。猶如三藏經暨普賢行愿品經所載。一切供物。如云如海。精潔盈滿。莊嚴具陳。愿一切圣者。聚會冥加。亦愿垂慈納受(三遍)(普賢供云廣大喜悅者。誦供云總持。此乃增上大利益經中所云)

止鄂嘛納摩拔哈噶斡得　拔雜喇薩阿喇　巴喇嘛喇達訥　答塔阿噶答阿鴉　阿喇哈得　薩嘛鴉嘎薩嘛餔達達哈鴉　答達鴉塔阿　止鄂嘛拔雜哷拔雜哷　嘛哈阿拔雜哷　嘛哈阿得雜拔雜哷　嘛哈阿畢達鴉阿拔雜哷　嘛哈阿玻堤咨答答拔雜哷　嘛哈阿玻堤曼拙巴　桑嘎喇嘛那拔雜哷　薩喇斡嘎喇嘛　阿阿斡喇那　畢碩達哈納　拔雜哷娑阿哈阿(三遍。或七遍遍)

復次三寶諦實一切諸佛菩薩攝授。二種資糧圓滿最勝力。法界清凈不可思議勝力。如是成就(三遍誦)(供品攝授下。奉請諸圣。右膝著地[打-丁+古]花合掌。而作是念。所出奉請語句口誦。兼作緣念。東方去此過四殑河沙土。從無勝清凈世界。請善名佛。過五[打-丁+古]河沙土。從妙寶世界請寶月佛。過六殑河沙土。從充滿妙香世界。請金色佛。過七殑河沙土。從離憂世界。請無憂佛。過八殑河沙土。從法幢世界。請法揚佛。過九[打-丁+古]河沙土。從寶海世界請勝慧佛。過十殑河沙土。從琉璃光明世界請藥師佛等。各同無數眷屬。飃然騰空。無礙神通來臨。而作堅固勝解。為大要也)

善名稱吉祥王如來。寶月蓮花智嚴威音王如來。金色無垢寶光妙行成就如來。無憂最勝吉祥如來。法海雷音如來。法海勝慧游戲神通如來。藥師琉璃光王如來。本師世尊釋迦牟尼等。十方三世現住如來。應供正等正覺。并一切諸菩薩。愿垂慈照。諸世尊。俱大慈悲。因于五百世后。像法轉時。或有眾生。被種種業障所纏。一切惡病所逼。種種苦惱所害。及諸困窮所迫。為救拔濟。是等有情。兼為與天上人間利益安樂故。諸尊如來。俱多善巧方便。昔發本愿。妙好廣大。由此勝力。攝授無量。今者因為(譬如上師類中。則云。奉事勝威德上師戒寶之身某。兼我等。若圓寂。則云。愿彼意念圓滿。兼我等。余仿此。如大主類中。人王。則云。奉事極堅金剛之身某。兼我等若去世。則云愿彼意念圓滿兼我等。至大德類中。或長老。或出家如語王義成者。則云。奉事語王義成。兼我等。若去世。則云。愿彼免諸惡趣。而得解脫。兼我等。如世間類中。施主。則云奉事福盛。兼我等。若去世。則云。愿彼免諸惡趣。而得解脫。兼我等。其或有名而不知者。如復立法輪寺廟。則云奉事大眾師徒之身。兼我等。如居家類中。施主。福祿。夫婦子嗣與諸眷屬奉事。兼我等。以上諸條略舉大凡。隨時詳為斟酌。增減用之)兼為我等。與諸眾生。作依怙之故。應請在此奉供壇場降臨。作大集會。攝授垂錫

現在我等本師世尊。釋迦牟尼文佛。因有所化。然雖南洲示滅。現在他方世界。自在游戲種種利益眾生。愿如來大慈大悲。追念昔發本愿。憐我等已屬宏化。內攝所覆。得末法之恩。今者因為(某人云云)兼為我等。與諸眾生。作依怙之故應請在此奉供壇場降臨。作大集會。攝授垂錫

文殊室利菩薩摩訶薩。佛子救脫。金剛手等。一切菩薩摩訶薩。昔者曾于七如來。發本愿功德經。說此法時。在大會中。攝授經義。成就如來妙法發心者。今為(某人云云)兼為我等。與諸眾生。作依怙之故。應請在此。奉供壇場降臨。作大集會。攝授垂錫

昔者如來普于法會當面授付之時。各各以天實語。許諾擁護七如來本愿功德經。正法及四眾。以為己任所謂釋提桓因。大梵天帝。持國天王。增長天王。廣目天王。多聞天王等。諸圣護法。今為(某人云云)兼為我等。與諸眾生。作依怙之故。應請在此。奉供壇場降臨。作大集會。攝授垂錫

昔者如來。普于法會。七如來昔發本愿功德經受持供養等有情。皆許諾擁護。以為己任所謂  
    極畏藥叉大將
    金剛藥叉大將
    執嚴藥叉大將
    執星藥叉大將
    執風藥叉大將
    居處藥叉大將
    執力藥叉大將
    執飲藥叉大將
    執言藥叉大將
    執想藥叉大將
    執動藥叉大將
    圓作藥叉大將

諸藥叉大將。追念昔日美妙勝意。今為(某人云云)兼為我等。與諸眾生。作依怙之故。應請在此。奉供壇場降臨。作大集會。攝授垂錫(以上四節。分行細字。按番經俱云。奉事上師戒寶之身。蓋舉一以例其余。恐觀者不明晰。今按舊譯改之)

　無有往來損益身　　隨機應感即現相
　猶如皓月升太虛　　照臨為破世間暗
　奉請善逝出有壞　　我等已具善福分
　今特獻此功德水　　伏愿怡然哀納受
　諸尊法體自清凈　　雖無愛等塵纏縛
　愿為我等凈障緣　　奉此凈水請沐浴
　諸尊如來同其子　　更以寶瓶注香水
　如意盈滿發唱頌　　并作伎樂奉沐浴
　持是殊勝無比衣　　且熏凈香拭尊體
　于彼華[飢-幾+希]善辨色　　極香妙衣謹奉獻
　輕薄柔軟天繒服　　于彼不壞金剛體
　我以不退信呈獻　　愿我亦得金剛身
　煩惱渴捐諸有情　　沾濡法水充滿故
　脫愆成就諸緣義　　因此奉獻凈瓶水
　說法清凈道場也　　敷設威德清凈座
　禪定不動平等持　　勝意欣然請安住
　廣大清凈寶座上　　示現無礙無障身
　善住平等圓容性　　合和供品俱納受　

八大如來。各于所在世界。乘自然通。騰空而來。降臨壇中。八大獅子寶座上。欣然而住。經夾亦住中央。中級階上。本經序中所載菩薩。及一切諸菩薩。無量眷屬。俱住其位。于其面前文殊．救脫．金剛手菩薩。三尊會坐一處。追念往昔說法愿力。助作善事業(想之)。第三級階左列十二藥叉大將之位。右列梵天帝釋之位四門四天王。各各成就誓愿而住其位(想之)(供養及壇場同前。依諦實力法。勝解作也)

復次正宗分。如是想后。通禮供養功德水等。竭力供獻。如是說者。略說。通禮供養。廣說。各禮供發愿。有二

第一

　拔濟天人眾生凈梵子
　勝法王子文殊室利尊
　圣教根本大師善寂養
　正座帝堅四位我敬禮
　圣天之子薩持納勒伊鉦氳
　重訂新語文字座發髻
　能忍苦行天溝金剛德
　主宰護光四位我敬禮
　敬信三寶最上德輪堅
　圣教誠敬安帝日光尊
　主宰妙大法王吉祥帝
　天中上師四位我敬禮
　執財守護主宰天中帝
　眾尊族姓大德光明帝
　雪嶺最親一天頂尊帝
　番地降冤四位我敬禮
　大善知識舒蘭智慧稱
　羊地獨泉茂盛法幢師
　芙川圣教日光卓摩車
　正覺修觀四位我敬禮
　高族降生心藏吉祥幢
　無比藥溝遍喜愿路足
　草舍上師名稱威德賢
　尚師福稱四位我敬禮
　法溝大師寶名吉祥幢
　如真文殊菩薩寶幢足
　持律最上尊勝號妙手
　遍喜智慧四位我敬禮
　大殷勤戒防非福祿師
　除謬普賢勢力德熾師
　決定一切種智慧憫足
　自在極堅四位我敬禮
　遍主世尊福德最具祥
　根本有恩法師沙嚕巴
　居處法師意子廣博師
　寶珍巨海三位我敬禮
　妙語俱期礪藏勝智慧(俱期。千萬之數也)
　住持金剛最上二位師
　得此法恩語王智慧名
　賢劫妙海二位我敬禮
　正覺修觀隨持虛空稱
　大善知識福德智慧足
　正遍知覺尚師福德稱
　無比降旨三位我敬禮
　圣教根本玻堤薩鵽尊
　族主玻堤薩鵽次小足
　薩和喇法中之王善吉祥
　低伊巴嘛嘎阿喇四位我敬禮
　圣教命木天德菩提光
　拔濟有情帝思廣大號
　菩薩嘛哈阿薩鵽月幢師
　公波譯師四位我敬禮
　煩惱眾冤能破勝幢師
　加斡自在俊妙美名熾
　加斡德妙謹戒具妙行
　功德自在四位我敬禮
　廣大功德商巴持律師
　法師菩薩尚師福稱等
　八大如來本愿儀軌經
　宗派上師諸尊我敬禮(如是畢)　(復二偈。乃虎巢大師所補云)

　雪嶺利益福祿出生門
　勝劣遍修皆可為之道
　法王勝意本愿儀軌經
　持護流通諸尊我敬禮
　二利究竟導師正等佛
　二諦雙融圣教正妙法
　二足受持最勝眾僧伽
　歸依處所三寶我敬禮　(此宗派皆我所得授者。因據實書寫。若自已別得師傳。其上師實數。一一察出。恭敬入之不可以非己師者。訛言也。亦不得以己心各自所愛門頭取入。以炫為希有之宗派。蓋世間之大愛者。雖如父母等。諷誦時。亦不可擅取入也。詳參)

頂禮供養歸依。十方三世善逝并諸弟子

頂禮供養歸依。應供正等正覺善名稱吉祥王如來。與其侍奉無量無邊。百千萬億菩薩圍繞

頂禮供養歸依。應供正等正覺寶月蓮花智嚴威音王如來。與諸菩薩圍繞

頂禮供養歸依。應供正等正覺。金色無垢寶光妙行成就如來。與其無量菩薩。百千萬億圍繞

頂禮供養歸依。應供正等正覺。無憂最勝吉祥如來。與其無量菩薩眷屬

頂禮供養歸依應供正等正覺。法海雷音如來。與其無量眷屬菩薩圍繞

頂禮供養歸依。應供正等正覺。法海勝慧游戲神通如來。與其無量菩薩圍繞

頂禮供養歸依。應供正等正覺藥師琉璃光王如來。與其眷屬菩薩。日光遍照。月光遍照等。無量菩薩

　勝體昭煥同帝青寶色
　相好光明千日熾虛空
　普遍寂樂成就分別性
　世尊藥師勝身我敬禮
　法語宣布聆如琴千弦
　清凈梵音種種所化意
　普令充足善解法海藏
　世尊藥師妙語我敬禮
　若有意者智慧法海間
　無緣大悲波浪所興動
　一切愿海佛事自成就
　世尊藥師勝意我敬禮　

頂禮供養歸依。本師世尊如來。應供正等正覺。釋迦牟尼文佛。與其眷屬。三萬六千菩薩

　破無明暗最勝炬　　除苦惱病希有藥
　一切離欲妙法寶　　頂禮歸命奉供養　(如是等)

頂禮供養歸依。圣者文殊童子。及救脫金剛手等菩薩摩訶薩

頂禮供養歸依。大梵帝釋。四大天王等。一切護法。頂禮供養歸依。極畏藥叉大將等。十二藥叉大將。于此圣會。供奉德水。涂香。妙花。熏香。明燈。食物。雅樂寶蓋幢幡等。現今盡力備設此供。十方所有無主所拘。天上人間妙物。安樂所用。一切豐足。或咒。覺明勢力勝信力。感發所生云供。猶如普賢行愿品中所說。大海虛空。無邊無際。一切盈滿。奉供獻者今為(某人云云)兼我等。從無始來。在輪轉時。一切生身中。作不善業略言之。如所不應作者作。應作者不作等。所有正罪。一切誠心懺悔。三世圣凡。所作諸善根。一切福德。今皆隨喜。十方諸佛。勸請轉無上大法輪。作世間明燈。若有將欲示入涅槃者。于是發一切誠心。仰祈永莫入滅。勸請常住世界。利益眾生。如是所作一切福德。自他無遺。因而回向。令得現證無上菩提之因(按番經。此節內分行細字。與前四節分行細字同。今亦按舊繹改之)世尊會集法壇愿垂慈念。諸佛具大慈大悲專為未來五百世后。像法轉時。有情眾生。被種種惡業所纏。一切惡病所逼。種種苦惱所害。及諸困窮所迫。以為救度是等有情。兼為于諸天人。作利益之故。往昔七佛世尊如來。應供正等正覺善巧方便。昔發廣大本愿。攝授加被。不可思議現在我等。本師世尊釋迦牟尼如來。親口宣揚。并為攝授。暨圣者文殊救脫金剛手等。諸尊菩薩摩訶薩往昔世尊所說。真實意行廣大圓滿。作為威就本經義業。察明圣語。應許攝授。梵天帝釋。四大天王。十二藥叉大將等。擁護妙法。諸大近事。今在法會前。于說本愿功德經時。凡諸受持。本愿功德經之有情者。應諾擁護救濟。云何應諾以為先圣之所熏被。又如本愿功德經中所說。諸尊如來。并其弟子。在此聚會筑設壇場。盡力敷陳。合和供品法會壇前。稱揚嘉號奉獻供物。祈望恩指。在于會前如昔云何攝授。所說本愿功德經儀軌。現作圓滿利益。如是所得一切恩惠。愿為(某人云云)兼我等速得垂錫(亦同前。按舊譯改之。以下分行細字凡有同此者。俱按舊譯改之)世尊會集法壇。愿垂慈念。諸尊圣者。具足洞照智慧憐憫慈悲。妙行事業救濟勢力。不可思議皆為利樂發生之故伏愿佛教興隆。掌教諸位上師。身安壽長白法事業。漸見增廣。十方眾僧。咸得安和而其十種法行。一切受持。增長圓滿流通依是勢力所感。一切有情。咸得安樂。且特現前施主。而為上首。一切有情凈消二障。圓滿二資而速疾得成正等正覺愿賜冥加(復次。龍樹菩薩云。四無量禮。如是說者蓋佛境無量。自身變化無量為利眾生無量。故尋無量手。獲得功德無量。如施伊拉拔哈達喇經中所載。四無量。所謂四無量因。意念同也。信解殊勝德水等。具足八功德水。波鬘微動。浪如瓔珞。行列無數。自身變化。亦如是狀。而以奉身。烏阇嘛巴阿喇花。曼達阿。喇花蓮花。烏答巴拉花。拔沽拉花等。天上人間。雜色妙花盈滿虛空。而奉頭上。赤白栴檀。蛇心沉香阇嚕嘎香。香面未番種種藥草焚熏。厚如云體而以奉鼻。塵器世界。而作燈碗糧油。百草津液禾油。如海填滿須彌。以為燈心。燃燈無邊。光明能超日月而以奉眼。六香。冰片栴檀等妙香。合和妙藥。涂香如殑河流。而奉心間。天龍。鴉嘎剎。人等諸般熟食及未熟食。微妙九品。百味食物。而以奉舌。籥器。笛铦子。鼓。桑鼓等世間音聲盈滿。而以奉耳。復又傘蓋幢幡彩鬘。七珍八寶。八吉祥等。為所供之物。或有真設。或作有相。心中多端變化。皆有主所拘供養。須彌山。金山游海。四洲日月等。是無主所拘供養。身或作如意寶。或作寶宮殿。復作役使隨說成就乃為奉身供養。以上雪供。誦總持咒力。感如普賢云供成就者。是為總持供養。于是供養。遠離限量不可思議者。是為勝解供養。迎請如來。同其眷屬。乃為依力。昔已造之罪。如毒入腹。生極悔心者。乃自責之力。從今至于命難。而不復作者復退過力。如上所說。禮供。于勝義中亦無自性。世俗中。一切自他之罪障兼我等。如是說時。諸佛菩薩從心問放大光明。猶如能醫。而用嘔吐之藥。將病引出。自身凈如水晶勝信解者乃對治遍行力懺悔。自他一切三時所作之善。心生歡喜)(三千須彌衡時得限量隨喜功德較彼無限量)(如是他善作隨喜者得福平等有此利益。太子一切善成。成佛不遠時)(圓明無為寂滅離緣起。猶如甘露妙法我今得。然雖宣說究亦誰能知。故且不語住于山林中。于此示現。不說法時。如梵天持千輻輪奉獻祈禱。今即如自手持輪。各隨所化界想根基祈請轉妙法輪。諸佛菩薩為利有情雖六時不遺但諸有情。煩惱熾盛。故心生厭離。欲歸于寂者。懇祈為利眾生。永住一劫。不應涅槃。勸請住世。將無邊善法。回向究竟菩提者。無盡意菩薩請問經中。有長行義。有一秘訣師所云。云何廣大海中一滴水。乃至海水不盡是無盡。如是回向菩提諸善根。乃至不得菩提是不盡如如是善根。回向菩提因者。與時無盡。殊特支是也。如是七覺支。即同于耕種秋果熟實。是故勸請勝意。于諸勝境處。猛力專念。往昔所發勝意。奉求現今我等。隨愿成就。如是名謂總祈。諸勝意成就。奉供因。即禱祝也)

第二廣演各各禮供發愿中。八如來。妙法。僧伽。兼成就總持寶瓶等。其八如來。初于善名。向下請圣。一一奉供發愿作之

　　第一善名稱吉祥王如來名號誦之奉供發愿

頂禮供養歸依。世尊。應供正等正覺。善名稱吉祥王如來(誦七遍)(今時不誦七遍。作易法者甚多。則成增減。而大有妨礙。故為克定方好)(此間奉供之法。亦如上于此圣會等六支。增補誦之。以下悉皆仿此)

諸佛子等。今在眾會道場。善名稱吉祥王如來前聞號憶念。虔誦七遍。并禮贊供養等善力。善名稱吉祥王如來。應佛當時。所發本愿某等愿為一切眾生。若有身受種種痛苦。熱病鬼魅。咒詛起尸等難。種種逼切。皆作災害。一切病癥。頓時息滅。乃至究竟菩提。無熱病罪業之鬼魅。一切病癥。善消除之

某等愿為一切眾生若有盲聾顛狂白癩諸病所困。愿彼等。乃至究竟菩提。諸根具足。一切苦惱病患。悉能斷絕

某等愿為一切眾生。若有貪嗔癡障覆者。或作五逆之罪。多行非行之行。誹謗正法。作種種不善業罪。墮三途地獄。彼等眾生。已生于地獄。受諸般苦楚。愿彼等。一切五逆之罪。惡業障等。一切盡能消除。乃至無上正等正覺。究竟不行眾生地獄。及惡道中。常受天宮。天樂人樂

某等愿為一切眾生。若有窮困乏匱。飲食衣財。米谷臥具。香鬘諸物愿彼等。乃至究竟菩提。資生金銀。衣財米谷。臥具香鬘。受用諸物某等愿為一切眾生。若有纏縛捶撻。入于監牢。兵刃等。身受種種苦惱。愿彼等。乃至究竟菩提。一切纏縛捶撻。常令解脫。斷絕一切身中煩惱

某等愿為一切眾生。若有無依怙者。身煩火熾。誤入獅子虎豹。熊羆毒蛇之處。至于命難。可憐愍者。愿彼等。乃至究竟菩提。身中煩火。一切息滅。獅虎熊羆毒蛇等皆生慈心。無畏安住善地

某等愿為一切眾生。若有互相斗爭。言訟惱亂驚恐怕懼。愿彼等。乃至究竟菩提斗爭言訟。一切息滅互相慈心安住

某等愿為一切眾生。若有乘船。入于江海至無有洲渚。欲求活命。種種叫苦愿彼等。乃至究竟菩提。江海之中。安然得出無畏渡過

愿此身遷沒時。即往應供正等正覺善名稱吉祥王如來佛土。蓮臺獅子寶座內化生往生之后總持禪定等。一切功德現前無上導師。善名稱吉祥王等。及十方一切諸佛。親得授記。心生歡悅剎那剎那間。無礙入于諸佛國土

　往昔最勝如來佛　　曾說弘深八大愿
　依佛慈悲攝授力　　一切眾生悉成就
　唯愿佛法常熾盛　　普令有情得安樂
　無明煩惱總消除　　速成無上菩提道　

　　第二威音王如來

頂禮供養歸依。世尊應供正等正覺寶月蓮花智嚴威音王如來(七遍)(此間奉供六支同前)

諸佛子等。今在眾會道場寶月蓮花智嚴威音王如來前聞號憶念。虔誦七遍。并禮贊供養等善力。寶月蓮花智嚴威音王如來。應佛當時。所發本愿

某等一切眾生。若有為營農業。或商賈事。令心種種擾亂。故于菩提方分諸善法等。與菩提之心。作意亡失。迷于輪回各受輪轉種種之苦。病老衰亡。憂嗥叫苦。意不安樂。無邊擾感。一一當受。愿彼等。一切消除。乃至無上菩提正遍知覺。飲食衣服。受用資生之具。財谷金銀。所得豐足。令諸善法增長。亦不舍離菩提之心。所作惡道有情地獄等。一切輪回苦難。咸得解脫

某等一切眾生。若為寒暑饑渴。煩熱逼身受大苦惱可憐愍者。愿彼等。一切宿業障覆悉皆消除。乃以是身。而為最后之身。乃至無上菩提。一切生苦。悉得解脫。受人天樂

復次若有女人。種種疾病。逼迫其身。更兼女身。所為下劣。臨當產時。受大苦惱愿彼等。一切苦惱。悉皆斷除。乃以是身。而為最后之身。乃至究竟菩提常為男子。某等一切眾生。若遇死厄冤對。行險難處。為賊所侵。與其父母。兄弟姊妹。親友眷屬。受諸苦惱。悲泣痛戚。而逼其身。愿彼等。一切解脫。乃至究竟菩提。死厄冤難。險處被害。一切消滅。悲泣苦惱。悉皆遠離

某等一切眾生。若遇昏夜。行于黑暗之處。成辦種種緣事。被惡鬼神之所惱亂畏懼。大聲叫哭。愿彼等一切消釋。乃至究竟菩提。凡諸黑暗。已無所有。最惡鬼魔。悉皆解脫。皆其供養奉事。所作種種殷勤之故

某等一切眾生。若有下劣識解。智慧甚少。舉念愚癡善法根力。菩提覺支。禪定諸總持門。及佛法僧。隨念亡失。愿彼等。一切覺悟。乃至究竟菩提。禪定正念根力。諸總持門。諸菩提支。現前成就。隨大智慧。行之無礙

某等一切眾生。若有下劣識解。欲求聲聞。及獨覺乘者。修行而住。棄背無上勝妙菩提。愿彼等。一切頓除。乃至究竟菩提。于無上正等正覺。永不退轉。決定超越。聲聞獨覺之地。作意菩提。永不舍離

某等一切眾生。或逢大劫將盡之時。雜嘛餔低伊州。火遍發起。被火焚壞。悲泣憂惱。由彼前身惡業力。故受斯種苦。無歸無依。愿彼等。一切苦惱憂悲。悉皆遠離。受清涼樂

愿此身遷沒時。即往應供正等正覺。寶月蓮花智嚴威音王如來國土。蓮臺獅子寶座內化生。往生之后總持禪定等。一切功德現前。無上導師。寶月蓮花智嚴威音王等。及十方一切諸佛。親得授記。心生歡悅。剎那剎那間。無礙入于諸佛國土

　世尊威德妙音王　　曾發弘深八大愿
　依佛慈悲攝授力　　一切眾生悉成就
　唯愿佛法常熾盛　　普令有情得安樂
　無明煩惱總消除　　速成無上菩提道　

　　第三金色無垢如來

頂禮供養歸依世尊應供正等正覺。金色無垢寶光妙行成就如來(七遍)(此間奉供六支同前)

諸佛子等。今在眾會道場。金色無垢寶光妙行成就如來前。聞號憶念。虔誦七遍。并禮贊供養等善力。金色無垢寶光妙行成就如來。應佛當時。所發本愿

某等一切眾生。或有造作種種屠害不善之業。斷諸生命。由斯惡業。故壽夭多疾。水火刀毒。諸病死亡。愿彼等。一切惡業纏縛。悉皆消滅。常壽無病。無論何時不至死于非時

某等一切眾生。或作種種不善業罪。盜他財物。故感生貧窮家。乏少衣服。饑渴逼身。常受諸苦。愿彼等。一切頓消諸罪。乃至究竟菩提。自在豐盛得無不備

某等一切眾生。若有各懷毒害之心。互相殺害斗爭。愿彼等。一切消釋。乃至無上菩提正遍知覺互相憐憫。猶如父母

某等一切眾生。若有貪嗔癡障。毀犯禁戒。遍行諸罪傷損學處。受用信施故墮三涂眾生地獄愿彼等。一切所有業障。悉皆消滅。出離一切遠近煩惱。乃至菩提。道場時。實持戒律于身語心。善能防護。永不舍離菩提心

答達鴉塔呵　西達棏西達棏　蘇西達棏摩匝尼　摩嘎剎呢　穆嘎得　畢穆嘎得阿嘛勒　畢嘛勒　嘛嘛噶拉葉　希喇那鴉噶喇白　喇答納噶喇白　薩喇斡阿喇塔薩阿達哈尼　巴喇嘛阿喇塔薩阿達哈尼　嘛納塞　嘛哈阿嘛納塞　阿達不得　阿答鴉達不得　必伊答拔哈鴉　蘇拔喇吶　巴喇哈嘛郭磕　巴喇哈嘛呵達哈溪得　薩喇斡阿喇特窟　阿巴喇阿資得　薩喇斡答喇阿巴喇堤哈得　匝都斯卡卡蚩　餔達達哈鍋支　拔哈阿溪得　納嘛嘛薩喇斡答塔阿噶答阿難阿娑阿哈阿

世尊。金色無垢寶光妙行成就如來。昔坐菩提樹下。普觀有情。被貪嗔癡障所覆。諸惡疾病逼身。死難冤愆。臨險被害壽活一劫墮入地獄。受大苦惱。為利斯等。令入菩提。正遍知覺盡消一切業障。故宣說根本總持。誦此真言。攝授我等。一切眾生。五無間等罪。悉皆消滅。一切冀望。皆得圓滿臨命終時。亦得金色無垢寶光妙行成就如來而護念之

愿此身遷沒時。即往應供正等正覺。金色無垢寶光妙行成就如來國土。蓮臺獅子寶座內化生。往生之后。總持禪定等。一切功德現前無上導師。金色無垢寶光妙行成就等。及十方一切諸佛。親得授記。心生歡悅。剎那剎那間。無礙入于諸佛國土

　世尊金色無垢光　　曾發弘深四大愿
　依佛慈悲攝授力　　一切眾生悉成就
　唯愿佛法常熾盛　　普令有情得安樂
　無明煩惱總消除　　速成無上菩提道　

　　第四無憂最勝如來

頂禮供養歸依。世尊。應供正等正覺無憂最勝吉祥如來(七遍)(此間奉供六支同前)

諸佛子等。今在眾會道場。無憂最勝吉祥如來前。聞號憶念。虔誦七遍。并禮贊供養等善力。無憂最勝吉祥如來。應佛當時。所發本愿

某等一切眾生。若受憂苦。心意不樂。多端擾亂。受種種苦惱。愿彼等。一切憂苦。心意不樂。多端擾亂。悉皆消除。出離悲憂。永遠不受苦惱。得享常壽

某等一切眾生。若有造諸惡業。或已墮無間大地獄。大黑大闇之中。愿已生之后。無憂最勝吉祥如來。身中光明發現。身觸目見。即時一切罪業消除。地獄重苦。悉皆解脫。受諸苦惱。一切斷絕。乃至菩提。受人天樂

某等一切眾生。或昔時造諸不善之業。劫他財故。生貧賤家。衣服飲食臥具。悉皆乏少。常受冷熱苦惱。饑渴逼迫。身無光色愿彼等。乃至究竟菩提。衣服飲食。臥具受用。悉皆充足。如彼諸天。身光可愛。嚴飾具足

某等一切眾生。或為鴉嘎剎喇嘎剎諸惡鬼神。啖肉逼迫。奪其精氣。受諸病苦。愿彼等。乃至究竟菩提。鴉嘎剎喇嘎剎諸惡鬼神。啖肉逼迫奪其精氣。悉皆退散。各起慈心。解脫種種病患苦惱

愿此身遷沒時。即往應供正等正覺。無憂最勝吉祥如來國土蓮臺獅子寶座內化生。往生之后。總持禪定等。一切功德現前。無上導師。無憂最勝吉祥如來等。及十方一切諸佛。親得授記。心生歡悅。剎那剎那間。無礙入于諸佛國土

　世尊無憂最勝王　　曾發弘深四大愿
　依佛慈悲攝授力　　一切眾生悉成就
　唯愿佛法常熾盛　　普令有情得安樂
　無明煩惱總消除　　速成無上菩提道　

　　第五法海雷音如來

頂禮供養歸依。世尊。應供正等正覺。法海雷音如來(七遍)(此間奉供六支同前)

諸佛子等。今在眾會道場。法海雷音如來前。聞號憶念。虔誦七遍。并禮贊供養等善力。法海雷音如來。應佛當時。所發本愿

某等一切眾生。或生邪見之家。不信佛法僧眾。舍離作意菩提之心。愿彼等。業障盡得消除。乃至究竟菩提。成就正見。于佛法僧。具足敬信。于作意菩提心。復不退轉

某等一切眾生。若有不聞佛。不聞法。不聞僧。生于邊地之家。近惡知識。引作眾罪。彼等命終之后。墮三惡趣。不修善品者。愿法海雷音如來嘉號。盈于其耳。法云海音。自然發生。于是聽聞法音。消除先業。乃至究竟菩提不舍菩提之心

某等一切眾生。或逢乏少衣服莊嚴。香鬘涂香。臥具醫藥。因不足故。受諸苦惱。造重惡業。愿彼等。衣服莊嚴。香鬘涂香。臥具醫藥。所用諸物。隨念皆得。乃至究竟菩提。無論何物。無不具足

某等一切眾生。或有先業成熟。互相斗爭。共相謀害。欲斷命故。弓箭刀杖。互為傷損。至大苦難。愿彼等。弓箭刀杖等。即便退回。返向為背。一切冤害。皆生慈心。各種命根。不能斷絕。乃至究竟菩提。受用諸物。自在充足

愿此身遷沒時。即往應供正等正覺。法海雷音如來國土。蓮臺獅子寶座內化生。往生之后。總持禪定等。一切功德現前。無上導師。法海雷音如來等。及十方一切諸佛。親得授記。心生歡悅。剎那剎那間。無礙入于諸佛國土

　世尊法海雷音勝　　曾發弘深四大愿
　依佛慈悲攝授力　　一切眾生悉成就
　唯愿佛法常熾盛　　普令有情得安樂
　無明煩惱總消除　　速成無上菩提道　

　　第六神通王如來

頂禮供養歸依。世尊。應供正等正覺。法海勝慧游戲神通如來(七遍)(此間奉供六支同前)

諸佛子等。今在眾會道場。法海勝慧游戲神通如來前。聞號憶念。虔誦七遍。并禮贊供養等善力。法海勝慧游戲神通如來。應佛當時。所發本愿

某等一切眾生。或有種植耕耘。及興貿易。故起斗爭。造眾惡業。愿彼等。一切資生之具。隨心滿足。消除惡意。常修善法

某等一切眾生。或有實造十不善業。當墮地獄。愿彼等。于一切十善道皆得具足。無量眾生。不墮惡趣

某等一切眾生。或被他所訟。身受刑罰。或系縛捶撻。禁于監獄。至于殺害。愿彼等。一切消釋。乃至究竟菩提。凡系縛捶撻諸苦。悉能解脫。無上自在。豐盛成就

某等一切眾生。或有造眾惡業。至于夭壽死亡。愿彼等。一切罪業。悉皆消除。無時淪喪。永遠不得死亡。永得常壽。臨命終時。法海勝慧游戲神通如來名號耳得聽聞。隨順意念。往生善道。高品世界。乃至究竟菩提。常受人天之樂

愿此身遷沒時。即往應供正等正覺。法海勝慧游戲神通如來國土。蓮臺獅子寶座內化生。往生之后。總持禪定等。一切功德現前。無上導師。法海勝慧游戲神通如來等。及十方一切諸佛。親得授記。心生歡悅剎那剎那間。無礙入于諸佛國土

　世尊法海神通佛　　曾發弘深四大愿
　依佛慈悲攝授力　　一切眾生悉成就
　唯愿佛法常熾盛　　普令有情得安樂
　無明煩惱總消除　　速成無上菩提道　

　　第七藥師如來

頂禮供養歸依。世尊。應供正等正覺。藥師琉璃光王如來(七遍)(此間奉供六支同前)

諸佛子等。今在眾會道場。藥師琉璃光王如來前問號憶念。虔誦七遍。并禮贊供養等善力藥師琉璃光王如來。應佛當時所發本愿

愿某等一切眾生。三十二種大丈夫相。八十種好。莊嚴其身我相云何。一切眾生。亦皆成就

藥師琉璃光王如來。身中光明。遍照無量無數世界。威光赫奕。身如寶珠琉璃。其相何等。能復如是。內外清澈。無垢光明。勝體廣大。吉祥威德。熾盛安住。焰網莊嚴。過于日月。某等云何。亦復成就。凡諸有情。或生于兩世界間。幽冥之處。或復彼世界。在于闇夜。異方游行。愿彼等。一切見我光明。安慰行去。隨作眾事

藥師琉璃光王如來。以無量智慧。方便利益。某等一切無量眾生。凡所受用之物。皆得無盡。無論何物。不勞求謀

某等一切眾生。或行邪道。及行聲聞。獨覺道者。愿彼等。一切悉令安住。大乘法中

愿某等一切眾生。乃至究竟菩提。謹守三戒。一切學處。無所毀犯。設有毀犯戒律者。不墮惡趣

某等一切眾生。身或惡色。諸根不具。丑陋愚頑。支體殘廢。背僂白癩。攣躄盲聾。癲狂諸病所纏愿彼等。一切先業障覆。悉皆消除。諸根支體。皆得端嚴

某等一切眾生。或有眾病所逼。無歸無依。無養無藥無有親顧。貧窮困苦。愿彼等。一切病癥。悉皆消散。乃至究竟菩提。無病無害。所用之物。悉皆豐足

若有女人。為女百過。煩惱逼切。不喜女體。欲圖為男者愿彼等。一切女體退轉。乃至圓滿菩提。常為男子。愿某等一切眾生。或被魔繩所縛。皆得解脫種種異見不同之理。皆得斷決。令住正見。菩提妙行。廣大圓滿成就

某等一切眾生。或犯王法。幽禁牢獄。枷鎖鞭撻。以至極刑。復有眾多。苦楚逼切。并其身語意之憂惱。遠離敖慢。愿彼等。依我福力。一切災害。皆得解脫

某等一切眾生。或因饑渴所惱。為求食故殷勤。造眾惡業。愿以隨得。上色香味飲食。隨意飽滿。復以法味令住安樂

某等一切眾生。或身無衣服。窮困苦惱。寒熱蚊虻。晝夜受苦。迫切彼等。我愿隨其所好。即得染種種上色妙衣寶嚴。涂香花鬘。伎樂等物。一切眾生。有所冀望。皆令豐滿成就。圣者歡悅禁戒。煩苦惱熱。皆得解脫。令住安樂

愿此身遷沒時。即往應供正等正覺藥師琉璃光王如來國土。蓮臺獅子寶座內化生。往生之后。總持禪定等。一切功德現前。無上導師。藥師琉璃光王如來等。及十方一切諸佛。親得授記。心生歡悅。剎那剎那間。無礙入于諸佛國土

　世尊藥師琉璃光　　曾發弘深十二愿
　依佛慈悲攝授力　　一切眾生悉成就
　唯愿佛法常熾盛　　普令有情得安樂
　無明煩惱總消除　　速成無上菩提道　

　　第八釋迦如來

頂禮供養歸依。導師世尊。應供正等正覺。威勝釋迦牟尼如來(七遍)(此間奉供六支同前)

諸佛子等。今在眾會道場。釋迦牟尼如來前。聞號憶念。虔誦七遍。并禮贊供養等善力。導師釋迦牟尼如來。為某等一切眾生或被種種業障纏縛。諸病痛切種種憂苦逼迫。窮困乏少。深為憐愍。是等有情。利益人天。得安樂故。由是宣揚七佛。善巧方便。并昔發本愿。攝授經中。作如是言。曼殊室利。是故欲求一切功德成就者。不雜煩惱。念誦七佛如來名號。晝三時。夜三時。意念崇重敬信。造佛形像。花．香．燈．涂．食物。伎樂等。奉供品物。受八關齋。凈潔七日。安寓凈處。發愿往生彼佛國土。觀一切眾生。發慈悲心。復有咒曰

答達鴉塔阿　[脈-月+角]墨[脈-月+角]墨　伊墨尼密希　嘛堤嘛堤　薩巴答　答塔阿噶答　薩嘛阿達哈鴉　堤卡蚩得　阿得嘛得　巴阿勒　巴阿巴碩達哈尼　薩喇斡巴阿巴嘛　納阿沙鴉　嘛嘛餔達棏　餔達姼答答墨　烏墨　沽墨　餔達達哈　嘎徹答喇巴哩　碩達哈尼　達哈墨尼達哈墨　墨嚕墨嚕　墨嚕旆喀哷　薩喇斡阿嘎阿拉　密喇答淤　尼拔阿喇呢　餔達棏蘇餔達棏　餔達達哈阿堤卡叉阿納　喇嘎欃都墨　薩喇斡德斡　薩墨阿薩墨　薩嘛納斡阿哈嚂都　薩喇斡餔達達哈玻堤薩鵽　沙墨沙墨　巴喇沙曼都墨　薩喇斡伊答淤巴達喇斡　拔鴉阿答鴉斯　逋烏喇吶逋烏喇呢　逋烏喇鴉墨　薩喇斡阿阿沙阿鴉　白厄朱　鴉　巴喇堤拔哈阿塞　薩喇斡巴阿拔嘛　嘎剎央嘎哩娑阿哈呵

此名碧琉璃光總持。若有善男子。善女人。供養受持讀誦。滿一千八遍。彼諸如來。悉皆護念。諸菩薩亦皆憶念。執金剛菩薩。真實擁衛。諸天并帝釋梵天。四大天王。亦皆擁護。所有五無間罪。一切業障。悉皆消滅。無諸病患。長壽延年。非時死難。皆得解脫。亡難冤難。曠野賊難。斗爭詞訟。盡得消除。遠離冤害。有所希求。無不隨意。如是所說一切。因為(某人云云)兼利我等。于藥師儀軌經中七如來。釋迦導師如來。海會眾前。供養興愿。念誦神咒。云何攝授。隨意俱獲利益。如是所說。某等一切眾生。速得垂錫

　世尊正等釋迦佛　　宣揚琉璃咒利果
　依佛慈悲攝授力　　一切眾生悉成就
　唯愿佛法常熾盛　　普令有情得安樂
　無明煩惱總消除　　速成無上菩提道　

　　第二法寶

　破無明暗最勝炬　　除苦惱病希有藥
　一切離欲妙法寶　　頂禮歸命奉供養(七遍)　(奉供六支同前)

如來真實妙旨。正量不變之體。惟愿我等。現前宣說。垂錫真義

　聞號消愆功德生　　如來所宣不易果
　依佛慈悲攝授力　　一切眾生悉成就
　唯愿佛法常熾盛　　普令有情得安樂
　無明煩惱總消除　　速成無上菩提道　

　　第三僧寶文殊菩薩

頂禮供養歸依。圣者文殊室利菩薩摩訶薩。心離一切過咎塵垢。身具眾德清凈光明。威儀莊嚴。足依蓮花。天人阿蘇喇龍及持明仙等。擁圍發髻。頂著寶冠摧破三惡道諸苦眾生(七遍)(奉供六支同前)

世尊。圣者文殊室利憐愍惡世眾生。被種種業障所蒙諸般疾病所纏。憂愁苦惱所逼一切邪見所迷漸漸下墮諸惡道趣。為憐愍是等有情。或有聽聞此經者。于無上菩提。不得退轉。諸罪業障。一切悉皆消滅。罪魔不侵。一切災害。不如意事。皆得消散。凡所欲求一切順緣。隨意成就。為此七藥師如來名號。及本愿功德經因在大法會中。特白導師世尊。釋迦牟尼佛言。世尊。后像法轉時。若有持誦。本愿功德經為他廣大演說。若自書。或令人書。造成梵本。敬信尊重。以種種花香。末香燒香。花鬘涂香。幡蓋供養。我于彼善男子。善女人。種種稱揚藥師琉璃光王如來名號。乃至睡中。亦以佛名。令其覺悟。以五花繒彩。而裹帙之。供于凈處。有是經處。四大天王。與其眷屬。及余無量。百千天眾。皆詣其所。受持是經者。無復橫死。一切皆不能奪其精氣。設有奪者。還復如故。此等所說。皆如圣言。真實正量許諾。今在合和供品壇宇之中。受享供養海會如來。共憶前緣。補修儀軌。圣事流通。本經所說。一切饒益。令我等一切眾生。速得成就。攝授垂錫

　文殊深廣本愿經　　殷勤祈請利益果
　依佛慈悲攝授力　　一切眾生悉成就
　唯愿佛法常熾盛　　普令有情得安樂
　無明煩惱總消除　　速成無上菩提道　

　　救脫菩薩

頂禮供養歸依。救脫菩薩摩訶薩(七遍)(奉供六支同前)

世尊圣者救脫。憐愍惡世。困苦眾生。興大慈心。于其導師世尊。海會眾前。而作是言。大威德世尊。于后末世。像法轉時。若有眾生。常為諸病苦之所惱逼。身形尪瘦。不能飲食。喉唇干燥。死相現前。父母親屬。朋友知識。啼泣圍繞。目視皆暗見彼琰魔法王之使。身臥彼處。引其神識。將至琰魔法王之所。有俱生神。隨其所作善惡之業。悉皆記錄。授于琰魔法王。琰魔法王。即依法律。問其所作。隨彼福罪而處斷之。若有為是病者。歸命藥師琉璃光王如來。如法供養。而彼神識。或經七日。或三七日或五七日。或七七日。如從夢覺。復本精神。既還憶知。善不善業所得果報。由自證見。乃至命難。亦不造惡。供養法則。復告大德阿難。若有欲脫大病難者。為是病人。七日七夜。授持布薩。八支齋法。應以飲食。及其資具。隨其所有。供養奉事。比丘僧眾。晝夜六時。誠誦藥師琉璃光王如來名號。復誦此經四十九遍。燃燈四十九日。造像七軀。一一像前。各置七燈。一一燈量。大如車輪。乃至四十九夜。光明不絕。復造五色彩旛。四十九首。復次。大德阿難。若剎帝利灌頂王等。所謂病難。或自界及其他國侵逼難。星宿變怪難。日月薄蝕難。非時風雨難。過時不雨難人眾疾疫難。種種攪亂不安之時。彼剎帝利灌頂王。爾時當于一切有情。起慈悲心。放大恩赦。脫諸苦惱如前法式。供養彼藥師琉璃光王佛。彼灌頂王。由此善根。及藥師琉璃光王如來本愿力故。令其國界。安穩豐歲。風雨順時。谷稼成熟。國內眾生。無病安樂最勝歡悅。彼國暴惡。鴉嘎剎喇嘎剎。出生啖食之鬼神等。惱亂有情。不得其便。一切惡相。悉皆不見。而灌頂王。皆得增益壽命色力無病自在。此等所說。皆如圣言。真實正量許之。今在合和供品壇宇之中。受享供養。海會如來。共憶前緣。補修儀軌。圣事流通。本經所說一切饒益。令我等一切眾生。速得成就。攝授垂錫

　救脫愍病失界等　　息炎獲樂興愿果
　依佛慈悲攝授力　　一切眾生悉成就
　唯愿佛法常熾盛　　普令有情得安樂
　無明煩惱總消除　　速成無上菩提道　

　　金剛手等

頂禮供養歸依。威德金剛手菩薩摩訶薩等。與眾菩薩(七遍)

頂禮供養歸依。大梵帝釋。及持國．增長．廣目．多聞．四大天王等。諸天近事。護法天神(三遍)(此間奉供六支同前)

將此豐饒供品。奉進十大鎮方之神。及四大天王。同其眷屬。愿令佛法熾盛。眾生常得安樂。金剛手菩薩摩訶薩。與大梵帝釋。及持國．增長．廣目．多聞．四大天王等。護法近事諸天尊神。云何昔在海會眾前天以實語。同音啟白佛言。世尊。我等已聞七佛本愿。親見諸佛如來。親承供養。復次世尊。隨于何處。持誦七佛名號。及[哈*達]喇呢章句。流通供養。我等本部眷屬。共詣其所。若有善男子。善女人。持誦供養書寫。我等同往其處。善男子。善女人。國王大臣。受持書寫本愿尊經者。承佛神力。悉皆擁護。城邑方域。盡得擁護。死難冤難。壙野災難。一切病疾。悉皆消散。我等追念如來。慈愍一切有情。即報佛恩。令諸橫死。皆得退散。斗爭詞訟。皆得消滅。所有意念。隨愿成就。身心安樂。受用自在財谷增長一切時中。無不守護世尊。我等親于佛前。自立誓愿。若有敬信男子女人。憶念我者。應誦此咒

答達鴉塔阿　阿[脈-月+角]嘛[脈-月+角]　答喇[脈-月+角]　嘛嘛[脈-月+角]　[脈-月+角]哷　哈乎呵　嘛喇嘛喇嘛喇嘛喇　徂徂哷徂哷娑呵哈阿

若復有人。誦七佛名。及此神咒。讀誦自書。或令人書。恭敬供養。當知是等。不墮三涂。彼人于無上正等正覺。復不退轉。彼諸佛土。隨意受生。常見諸佛得宿命智總持禪定無不具足。如是所說。親口許之。復次。金剛手菩薩。而白佛言。若有受持本愿尊經者。為利是等有情。今我更說。[哈*達]喇呢咒。諸佛世尊。護念于我。頂禮七尊正等正覺。頂禮一切執金剛　答達鴉塔阿　鄂嘛拔雜哷拔雜哷嘛哈阿拔雜哷　拔雜喇巴阿商　達哈阿喇呢伊　薩嘛薩嘛　薩曼答　阿巴喇堤哈答拔雜哷　沙嘛沙嘛　巴喇沙曼都　薩喇斡拔鴉阿達哈鴉　沽嚕沽嚕　薩喇斡嘎喇嘛阿呢　薩嘛鴉　嘛孥薩嘛喇　拔哈噶斡阿納　拔雜嘛喇巴阿呢　薩喇斡阿商墨　巴哩逋烏喇葉娑阿哈阿

世尊。復若有人。持七佛名。及本愿功德經。并持此咒。讀誦演說。我令是人。所愿滿足。一切善法皆得成就欲見我者。當書此經。造七佛像。并執金剛像。皆以身像。安佛舍利。以如來所說。如上法式。種種花香。燈涂瓔珞。莊嚴伎樂。供養旋繞。復誦總持秘密神咒。亦于眾生。興饒益慈愍心。受持八支圣道齋戒。三時澡浴三時換衣。從白月八日。至十五日。每日誦咒一百八遍。我于其夢中。即自現身。共為言說。隨其所求。皆令滿足。此等所說。皆如圣言。不變正量許之。今在合和供品壇宇之中。受享供養。海會如來。共憶前緣。補修儀軌圣事流通。本經所說。一切饒益。令我等一切眾生。速得成就。攝授垂錫

復愿七佛本愿功德經等。甚深妙法。永遠熾盛。一切修行門路。所有間斷阻隔。一切魔障。或于此方。為人畜病。及旱澇雹霜。害苗稼者。令其災難惡相。示顯多端。不祥之兆。于諸有情。懷恨惱心。種種邪魔魑魅魍魎。在此界內。或止或游。一切等類。因為(某人云云)兼為我等。或宿因種怨。或現結惡緣。或由地理所礙。或系祖先累厄。諸般作殃被禍。因為(某人云云)兼為我等。或侵犯身命。國界自在眷屬應用什物等。一切妖怪厲鬼。作種種災殃。惱害有情。悉以妙用方便。全然調伏。而令棄彼懷仇之心。發彼柔善慈心。先前不祥并其諸般惡行。悉皆舍離。后不復造。一切惡業。亦令彼眾。現今圣會。壇前受盟。不負誓言。圣業流通垂錫

　密主諸天發誓愿　　宣咒修法金剛手
　依佛慈悲攝授力　　一切眾生悉成就
　唯愿佛法常熾盛　　特為檀越為上首
　眾生消障圓滿足　　退散魔部胥順緣　

　　十二藥叉大將

具威德十二近事

頂禮供養歸依極畏藥叉大將

頂禮供養歸依金剛藥叉大將

頂禮供養歸依執嚴藥叉大將

頂禮供養歸依執星藥叉大將

頂禮供養歸依執風藥叉大將

頂禮供養歸依居處藥叉大將

頂禮供養歸依執力藥叉大將

頂禮供養歸依執飲藥叉大將

頂禮供養歸依執言藥叉大將

頂禮供養歸依執想藥叉大將

頂禮供養歸依執動藥叉大將

頂禮供養歸依圓作藥叉大將(三遍)(此間奉供六支同前)

供此豐潔品物。奉進諸藥叉大將。與其侍從。祈令佛法熾盛復祈消除檀越一切障難。誠心仰叩。十二藥叉威德近事神將。并其眷屬。一一各有七億。七億藥叉。同垂明鑒。憶念往昔。海會眾前。天以實語。同音而白佛言。我等今者。蒙佛威力。得聞藥師琉璃光王如來名號。我等于諸惡趣。無復怖畏。因此我等。相率皆同一心。乃至盡形。歸依佛歸依法。歸依僧。誓當荷負一切有情。為作義利。饒益安樂。隨于何處。城邑聚落空閑凈野。此經流布之處或復受持藥琉師璃光王如來名號。恭敬供養者。我等眷屬。衛護是人。既恒擁護。令脫眾難。所有愿求。悉皆滿足。所說如是。存念勝意

爾時世尊。稱言汝等。念報藥師琉璃光王如來恩德者。常應如是。利益安樂。一切有情。善哉善哉。隨給宣說。如是今在合和供品壇宇。柔善眷屬。發慈愍心。受亨供養。共憶前緣。補修儀軌。圣事流通。本經所說一切饒益。令我等。一切眾生。速得成就攝授垂錫

復愿七佛本愿功德經等。甚深妙法。永遠熾盛。一切修行門路之中間斷阻隔。一切魔障。或于此方。為人畜病。及旱澇雹霜。傷苗稼者。令其災難惡相。示顯多端。不祥之兆。于諸有情。懷恨惱心。種種邪魔。魑魅魍魎。在此界內。或止或游。一切等類。因為(某人云云)兼為我等或宿因種怨。或現結惡緣。或由地理所礙。或系祖先累厄。諸般作殃被禍。因為(某人云云)兼為我等。或犯身命。國界自在眷屬應用什物等。一切妖怪厲鬼。作種種災殃。惱害有情。悉以妙用方便。全然調伏。而令棄彼懷仇之心。發彼柔善慈心。先前不祥。并其諸般惡行。悉皆舍離。后不復造。一切惡業。亦令彼眾。現今圣會。壇前受盟。不負誓言。圣業流通垂錫

　藥叉見諦本愿經　　立誓真實護擁果
　依佛慈悲攝授力　　一切眾生悉成就
　唯愿佛法常熾盛　　特為檀越為上首
　眾生消障圓滿足　　退散魔部胥順緣　

　　齋地神

將此五欲。功德具足。廣大施食。奉獻堅牢地神天女。而為上首。在在處處(此句按番文。系番地雪嶺。今改為在在處處)護國佑民。一切神祇。暨此當方守護天龍。示母十二神等。一切大力。非人諸神。受享施食畢。而我師徒并眷屬。合寺(在府第精舍誦經。師徒改主仆。合寺改合府)大眾。修道之時。愿除違緣隨意成就。一切順緣(一一奉供發愿已竟。此間誦總持咒。如作沐浴云)

(第四兼修總持者。此間觀想攝授總持寶瓶。故為是言)

答達鴉塔阿　[脈-月+角]墨[脈-月+角]墨　伊墨尼密希　嘛堤嘛堤　薩巴答　答塔阿噶答　薩嘛阿達哈鴉　堤卡蚩得　阿得嘛得　巴阿勒　巴阿巴碩達哈尼　薩喇斡巴阿巴嘛　納阿沙鴉　嘛嘛餔達棏　餔達姼答答墨　烏墨沽墨　餔達達哈　嘎徹答喇巴哩碩達哈尼　達哈墨尼達哈墨　墨嚕墨嚕　墨嚕施喀哷　薩喇斡阿嘎阿拉　密喇達淤　尼拔阿喇呢　餔達棏蘇餔達棏　餔達達哈阿堤卡叉阿納　喇嘎欃都墨　薩喇斡德斡　薩墨阿薩墨　薩嘛納斡阿哈嚂都　薩喇斡餔達達哈玻堤薩鵽　沙墨沙墨　巴喇沙曼都墨　薩喇斡伊答淤巴嘛達喇斡　拔鴉阿答鴉斯　逋烏喇吶逋烏喇呢　逋烏喇鴉墨　薩喇斡阿阿沙阿鴉　白厄朱烏喇鴉　巴喇堤拔哈阿塞　薩喇斡巴阿拔嘛　嘎剎央嘎哩娑阿哈阿(隨便多少誦之)

納摩拔噶斡得　白厄卡雜葉　沽嚕白厄朱烏喇鴉　巴喇拔哈喇阿雜阿鴉　答塔阿噶答鴉　阿喇哈得薩嘛鴉嘎薩嘛餔拔哈鴉　答達鴉塔阿　鄂嘛白厄卡雜葉　白厄卡　雜葉　嘛哈阿白厄卡雜葉　白厄卡雜葉　喇阿雜阿薩穆達噶得娑阿哈阿(此咒宜多誦之)

由誦咒力。感格八如來并其眷屬勝意即從彼佛身中。放無量光明。化流入沒瓶水。而攝授之矣(將瓶水亦浴佛身。或本人。及他人。而浣洗之。若為亡人。則以此水灑其尸上等。有大利益。不誣想之)

　　第三次收末賽愿法(敬禮者)

拔濟天人眾生凈梵子(起)

宗派上師諸尊我頂禮(至此十五偈。六十句。同前誦之)

　清凈勝相敷妙花　　八十種好妙果身
　若見聞者蒙護念　　導師善名我敬禮
　寶月蓮花勝莊嚴　　智慧盡知諸物性
　如海甚深微妙語　　威音王佛我敬禮
　瞻部河金勝光明　　威德熾盛超千日
　猶如無垢金樹身　　金色無垢我敬禮
　永得涅槃勝安樂　　消除有情苦惱熱
　常為六道眾生主　　無憂勝佛我敬禮
　廣大法音破彼難　　如海甚深微妙語
　悉除眾生三種毒　　法揚海音我敬禮
　法慧難解深際理　　清凈法界為游戲
　現前能觀物性者　　神通如來我敬禮
　大悲世尊平等攝　　聞名即息惡趣苦
　除三毒病藥師佛　　琉璃光佛我敬禮
　大悲智便釋氏生　　摧破無勝大魔軍
　如金須彌威德身　　釋迦牟尼我敬禮　(以下八偈。系虎巢大師所造。或不誦前八偈。誦此八偈亦可)

　東方去此四恒沙　　清凈佛土號無勝
　無量菩薩繞世尊　　善名稱揚我敬禮
　東方去此五恒沙　　清凈佛土號妙寶
　無量菩薩繞世尊　　寶月如來我敬禮
　東方去此六恒沙　　清凈佛土號香積
　無量菩薩繞世尊　　無垢金色我敬禮
　東方去此七恒沙　　清凈佛土號無憂
　無量菩薩繞世尊　　勝德無憂我敬禮
　東方去此八恒沙　　清凈佛土號法幢
　無量菩薩繞世尊　　法揚海音我敬禮
　東方去此九恒沙　　清凈佛土號寶海
　無量菩薩繞世尊　　勝慧如來我敬禮
　東方去此十恒沙　　清凈佛土毗琉璃
　無量菩薩繞世尊　　藥師如來我敬禮
　大悲精進超眾圣　　五濁他佛難調時
　堪忍百歲世界尊　　釋迦導師我敬禮
　能滅集諦無明種　　及除塵勞苦諦根
　佛母智慧到岸等　　三乘妙法我敬禮
　智藏童真法王子　　愍我等眾百[卄/(阿-可+辛)/子]迫
　宏開深廣妙法門　　文殊菩薩我敬禮
　方便慈仁越等倫　　國富民安增壽故
　演說壇儀供養法　　救脫菩薩我敬禮
　廣嚴城會如來前　　領任護衛此經典
　各發誓愿承佛敕　　密主眾等我敬禮
　廣嚴因聞藥師名　　見諦發誓守此經
　各領七億眷屬等　　十二大將我敬禮
　應禮虛空一切剎　　深信一切功德剎
　有情變化剎塵身　　恒常遍禮剎塵佛
　所有十方世界中　　三世一切人師子
　我以清凈身語意　　一切遍禮盡無余
　普賢行愿威神力　　普現一切如來前
　一身復現剎塵身　　一一遍禮剎塵佛
　于一塵中塵數佛　　各處菩薩眾會中
　無盡法界塵亦然　　深信諸佛皆充滿
　各以一切音聲海　　普出無盡妙言詞
　盡于未來一切劫　　贊佛甚深功德海
　以諸最勝妙花鬘　　伎樂涂香及傘蓋
　如是最勝莊嚴具　　我以供養諸如來
　最勝衣服最勝香　　末香燒香與燈燭
　一一皆如妙高聚　　我悉供養諸如來
　我以廣大勝解心　　深信一切三世佛
　悉以普賢行愿力　　普遍供養諸如來
　我昔所造諸惡業　　皆由無始貪嗔癡
　從身語意之所生　　一切我今皆懺悔
　十方一切諸眾生　　二乘有學及無學
　一切如來與菩薩　　所有功德皆隨喜
　十方所有世間燈　　最初成就菩提者
　我今一切皆勸請　　轉于無上妙法輪
　諸佛若欲示涅槃　　我悉至誠而勸請
　唯愿久住剎塵劫　　利樂一切諸眾生
　所有禮贊供養佛　　請佛住世轉法輪
　隨喜懺悔諸善根　　回向眾生及佛道　(如是奉七支畢祝云)

如是欽遵七佛本愿功德經中所說。謹備供品。陳設壇場恭請七佛如來。應供正等正覺與釋迦牟尼引導世尊。及其眷屬光臨壇所。稱揚圣號禮拜供養。發彼諸佛前所發愿彼諸佛前。懺悔罪愆。隨喜善根勸請乞住。以斯善根之力。并佛菩薩威神攝授之力伏愿掌教弘法。利物濟人。諸尊自在上師。從無始以來所有積聚一切罪障。悉皆消滅。無病延年。身居安穩興大事業。世出世間。一切祥瑞。皆獲豐足。究竟二種資糧圓滿。即證堅固之身。速獲無上佛乘。一切世間內外所有災患。悉皆消散。安樂豐足。獲得無上廣大菩提。更愿一切方隅。人畜無殃。亦無饑饉。及與冤難。永除不祥。風調雨順。谷稼豐登。安樂吉祥。豐滿具足一切眾生。現居安樂。來世往生彼佛國土。面見彼佛。親蒙授記。圓滿二種資糧。即證大覺果位。更愿妙法。久住于世。一切門路。宣揚開闡

　　復誦懺謝文

出有壞如來應供正等正覺七佛。及其眷屬。與本師世尊釋迦如來。并諸眷屬。圣會面前。今為(某人云云)兼為我等。及利益眾生故。虔心持誦此經時節。我等惡時有情。功行卑微。有所未備。或自不覺察。因以懈弛。故身語意行。煩惱雜染。或供品粗薄。或不潔凈。或所作儀軌不合經旨。種種錯誤。所有罪過。伏冀大慈大悲。哀愍垂宥。永令不為障礙。攝授垂錫

　不得及有失　　或因我愚惰
　自作令他作　　悉皆乞容恕
　惡時諸有情　　福劣無明盛
　未滿圣深意　　悉皆乞容恕
　無智因慳貪　　供品微薄過
　既具大悲尊　　悉皆乞容恕
　懈弛行不精　　乖違經儀軌
　不合如來旨　　悉皆乞容恕
　重復及遺缺　　壞敗儀軌式
　或復有忘失　　悉皆乞容恕　

復次奉送文

　世尊為利諸有情　　行愿功德皆成就
　愿佛暫歸各剎土　　再請大悲還降臨　

大慈大悲諸佛世尊。善能利益我等一切已畢。以神通力。與其眷屬。各還本土

回向偈

　文殊室利勇猛智　　普賢慈行亦復然
　我今回向諸善根　　隨彼一切常修學
　三世諸佛我稱嘆　　如是最勝諸大愿
　我今回向諸善根　　為得普賢殊勝行
　以此功德施眾生　　福德智慧所積聚
　福德智慧所發生　　獲得最妙二勝身
　一藥能治諸苦難　　一切安樂發生地
　愿得供養及恭敬　　圣教永遠常住世
　諸佛菩薩攝授力　　因緣不爽真實力
　并以我信清凈力　　一切所愿皆圓滿　

吉祥偈

　慈光照濁世間冥　　威德熾盛七如來
　本愿昉揚悉達等　　諸佛吉祥愿降集
　經耳能脫二際苦　　甚深微妙方等典
　心要本愿八百頌　　諸法吉祥愿降集
　此經啟源及延命　　護持令永流通住
　菩薩聲聞諸神將　　大眾吉祥愿降集　(此吉祥贊三首各末句作樂。其首者散華米也)

藥師七佛供養儀軌如意王經