　　No. 1073 [cf. No. 901(Fasc. 6)]

何耶揭唎婆像法

復次取凈褺不得截割。請一畫師最功能。勿還其價。香湯洗浴著新凈衣與受八戒。日日如是。于清凈處作一水壇。縱廣四肘(水壇之法如余部說)咒師護身結界畢已。于其壇中燒種種香。散種種華供養已訖。于此壇內畫作菩薩。其身長佛一磔(長短正當以人一肘)總有四面。中菩薩面極令端正。作慈悲顏顏色赤白頭發純青。左邊一面作大嗔怒黑色之面。狗牙上出頭發微豎如火焰色。右邊一面作大笑顏。赤白端正似菩薩面。頭發純青三面頭上。各戴天冠及著耳珰。其天冠上有一化佛結跏趺坐。中面頂上作碧馬頭仍令合口。菩薩頸下著寶瓔珞。項背圓光數重色作。左手屈臂手當乳前把紅蓮花。其蓮花與菩薩頭齊正臨左膊。其華臺上作一化佛。著緋袈裟結跏趺坐。項背有光。右手仰掌五指申。臂肘平屈。其手掌擎真陀摩尼(唐云如意寶)其珠團圓如作白色。赤色光炎圍繞其珠。于其右手正當珠下雨種種寶。其左膊上。著弊耶(二合)迦羅者摩(二合唐云虎皮)如著只支。當右腋下掩皮結帶。更用虎皮縵其跨上。以外臂釧天衣裙等。皆如余處畫菩薩法。如令菩薩端身正立紅蓮華上。空懸寶傘蓋菩薩頭上。其上空中畫作種種天音樂具。兩邊空中須陀會天舞蹈供養。畫此像時用香汁畫。皮膠不當用。叉以蘇木佉子(唐云蕓臺)搗以為末。極令微細用酪(作酪殘汁也)汁。和如和糗法。用何耶揭唎婆心咒。咒三七遍已。其病人空腹腹之。腹內所有一切毒蟲悉皆吐出。又畫作像法。取新瓦雜瓶未曾用。瓶染作青色。其瓦瓶上畫作阿耶揭唎婆觀世音像。其像身高如來一磔(等人一肘)畫作四個歡喜之面。左邊一面畫作黑色。眼精綠色狗牙上出。右邊一面畫作赤色。名吃咒面。當中前面作菩薩面。極令端正。畫作白色。離像頂上懸于空中。畫作青面。出口吐寶珠。其四頭上各戴寶冠。其寶冠上皆化佛坐。菩薩左手把于蓮華。屈肘向上捧在膊前。右臂垂下五指皆申。施無畏手。兩手腕上皆作寶釧。其像項下著寶瓔珞。身分莊嚴如余處說觀世音身莊嚴之法。其像立在寶蓮花上。作此像已。從白月十日起首食大麥乳糜。后十三日十四日十五日。三日三夜斷食。取娑迦比遮香乾陀那句利華咒此二物。一咒一投當前面上至八千遍。其面口中放出大光明。圍繞咒師身。已還入像口。于其口中出如意珠。即收取之珠已。即得十四千歲壽命。得七寶轉輪圣王。命終以后生安樂國。從觀世音足下而坐。又有一法當乞食吃吃大麥乳糜誦七萬遍。一萬遍時毗那耶迦即得被縛。第二萬遍咒法成就。第三萬遍即得安善那摩那熾羅藥法成就。三日三夜不食。作法手把其藥。正咒藥時。藥中若現三種相者。即知藥成。三相者謂暖煙焰。即得成就安陀羅陀那。升空而去得成就持咒仙人。自在得入阿修羅宮。第四萬遍離地四指而行自在。第五萬遍則得隨意升空行。第六萬遍即得千歲活。咒師成就咒仙。人隨其所作任運皆成。一切所呼喚者皆來。第七萬遍咒師即得頭發變作螺發成就。隨其所須應念即至。親近承事于觀世音。即知三世一切眾生死此生彼。即得成就。若又法若欲打西(去音)若(若耶反)者。何耶揭唎婆像前三日三夜斷食香摩壇上。種種香花。以凈飲食乳粥果等種種供養。搗娑阇羅娑香。以白蜜和為八千丸。咒一丸香一遍已。投火中燒。如是香盡。彼西惹眾尋即初見變為馬頭。更經少時。轉為何耶揭哩婆頭。咒師奇上向彼眾時。一切西惹眾悉皆散滅。又法先以大麥與牛吃已。取糞中麥洗干誠搗煮為乳糜。從白月一日食此乳糜。至十三日即斷不食。何耶揭哩婆像前。以涂香涂地散種種花。燒諸名香。種種飲食供養畢已。取迦比阇香搗為細末。水和為丸。數滿八千。取迦地羅木為柴燃火。取一香丸一咒一投。于火中燒。如是乃至八千丸。盡其炭變為蘇跋那金黃。重百千兩。又法若欲吃他咒者。取己身中小許血已。和白芥子為八千丸。黑月十四日。一日不食。取佉陀羅木爐中燃火。取前白芥子丸。一咒一丸投火中燒。如是乃至芥子丸盡。一切諸咒悉皆吃盡(吃云外國語也。即同大唐破滅語訓。他者是外道也)又法但誦咒。行于曠野處及諸沙磧。所須飲食自然而出。又法日月蝕時。取凈牛蘇一兩新瓦缽盛。即把此缽仰看日月。咒缽中蘇乃至蘇暖。或煙火出。當爾之時即飲此蘇服此蘇已。隨欲詣處舉意即至。若常誦此咒。一切怖畏得無所畏。所有障難悉皆解脫。又法若患路陀瘡(患此瘡者悉皆死也)及諸毒蛇之所咬者(此蛇人見即死)或患健毗吒雞瘡。此等諸瘡咒黃土埿。滿一千遍。涂其瘡上即得除差。一切怖畏心念即得除。又法若人忽逢一切水難。心念即得不被沉溺。如是等法不可廣說。隨意即成。若造大曼荼羅者。不得行欲

賀耶揭哩婆療病印(二手內縛豎二中指頭。相合并屈二大指。各以二頭指屈握二大指甲根。頭指甲皆背相著)

唵鶻嚕嚧鳩盧馱(去音)那(三)嗚[合*牛]泮(四)娑嚩賀

賀耶揭唎婆乞食印(仰左手各豎五指。將右手下向以中指無名指頭。各各相拄著)

唵是那耶(二句誦二七遍)

已上二印可在解禁刀印之次。若作此法先當縛禁毗那夜迦。當對賀耶揭哩婆像前。取后木長八指截。燒火焰出。取安悉香作八百丸。一丸一咒一投火中。乃至香盡。毗那夜迦。即自被縛咒曰

歸命跢侄他(一)主嚕主嚕(二)毗主嚕主嚕(三)伽跢耶莎(四)摩訶婆(去音)羅(五)薩婆毗知那毗那夜干(上音六)皤吒婆謨枯知(去音二合七)步跢(去音)耶泮(八)

若人夜失不凈。取于白線咒八百遍。后作咒索。一咒一結為三七結。即用系腰。更不漏失。咒曰

歸命多侄他(一)勃地勃地(二)素勃地(三)因達[口*梨](二合)勃地(四)摩迷輸(上音)迦嚂(上音二合五)婆羅謀者都(六)莎(去)訶

又法咒袈裟誦一七遍。已結作一結。即得護身成就咒曰(歸命)

哆侄他(一)訶(去音)哩訶(去音)哩(二)無訶(去)[口*梨](三)句訶(去)[口*梨](四)薩婆突瑟擔(二合五)瞻婆夜弭(上六)夜跋竭[口*闌](二合)地(七)那文社弭(八)莎(去)訶(已上了寫隨誦成驗之次)

賀耶揭哩婆儀軌一