　　No. 863

大毗盧遮那經阿阇梨真實智品中阿阇梨住阿字觀門(亦名四重字輪曼荼羅成身觀亦名三重布字成身曼荼羅觀行)

　　　　凈影寺比綺院五部持念僧惟謹述


　　成入理軌儀一卷

夫言阿阇梨者。解秘中最秘真言智大心。阿字名種子故。一切如是依法皆遍受。若于此教法。解斯廣大智正覺大功德。說名阿阇梨。是即為如來。亦即名為佛。梵云汗[口*栗]馱。汗[口*栗]馱者。即是真實心。即是阿字。夫言阿字者。即是一切諸佛之母。是一切真言生處。最為上妙。佛心之字。若言阿字內音。即是喉中之音。當知此阿字遍布一切支分。即是本不生義。梵有二音。一名阿剎啰。是根本字。亦名不動義。不動者是菩提心義。如最初二音阿阿。是根本字。次從伊伊。乃至污奧。凡十二字。皆是從生增加之字。皆是女聲。其根本字者。是男聲。男聲是慧義。女聲是定義。又解說有五聲。阿字體聲。阿字行聲。伊伊至污奧。凡十二字。皆是三昧之聲。暗字證三菩提之聲。惡字是入大般涅槃之聲。若見仰壤拏曩莽。即同上點。亦是證三菩提之聲。若見野啰等八字。即同傍點。亦是大般涅槃之聲。其根本字。遍一切處。增加字。亦遍一切處。根本增加不相異也。皆以根本字體本。而傍角加畫。是故根本增加不一不異。猶如器中盛水。因器持水。水不離器。如是更相依持。能遍內外。非但阿字遍一切處。次從迦佉誐伽仰。乃至乞灑(二合)字。亦遍一切處。何以故。皆是根本之音。其根本音者。即是阿字。又如迦字。各各自有從生增加之字。如迦字中即有計蓋之字。皆是女聲。緣迦字體上加畫。則成增加之字。體是慧義。而加是定慧相持。合而為一。其體不失。止觀雙行。亦遍一切處。所以增加遍于根本。根本遍于增加。從生遍于種子。種子遍于從生。所以梵云鄔婆縛。亦名發起。猶如種子生果。果還成種。今此阿字即同種子。能生多果。一一復生百千萬倍。乃至展轉無量不可說也。然見子識果。因既如此。當知果必如之。今此阿字亦如是也。從此根本。無師自然之智。一切智業。從此而生布諸支分。布支分者。即是自心。由此自心。即攝一切身分。離心無身。離身無心。亦同于阿字。若遍布此字者。即同諸佛。謂從字有果。即是佛能證正知。故名為正覺。猶識此字之理性者。故得如來名。此字之性理者。謂此阿字即是本不生義。又如人有心能遍。支分皆受苦樂。阿字亦遍一切支分。即是心本不生義。阿字遍一切字。若一切字無阿字。即字不成。要有阿字。若字無頭。即不成字。故以阿字為頭。從一阿字音。凡一切諸聲中。皆有阿字之音。不得此阿字音者。從字音表。而得有聲。生以有聲。生以有聲故遍于支分。能表一切世間出世間之法。若但見其字音。則能詮表于理。又要音韻語言。牙齒[高*皮][示*(恙-心+皿)]。得有所表。謂青黃赤白。東西南北。方圓大小。上下尊卑。一切事類。方可領解。故經云。秘密主此是遍一切處法門。又華嚴經云。如是字母能于一切世出世間善巧之法。以智通達。到于彼岸。殊方異藝。成綜無遺。文字算數。蘊其深解。醫方咒術。善療眾病。有諸眾生。鬼魅所持。怨憎咒詛。惡星變怪。死尸奔逐。癲癇羸瘦。種種諸疾。咸能救之。使得痊愈。又善別知金玉珠貝。珊瑚琉璃。摩尼車璖。雞薩羅等。一切寶藏出生之處。品類不同。價直多少。村營鄉邑。大小都城。宮殿苑園。巖泉籔澤。凡是一切人眾所居。菩薩或能隨方攝護。又善觀察天文地理。人相吉兇。鳥獸音聲。云霞氣候。年谷豐儉。國土安危。如是世間所有技藝。莫不該練盡其源本。又所以經云。秘密主。故以阿字為頭。阿字即是真言之心。佛心之字。上來所說。阿阇梨住于佛地。義猶未了。即是此中住阿字觀門。此阿字者。亦名奢摩他。亦名毗缽舍那之智。亦名真寶之智。亦名一切智智。所以經云。一切智。根本智智。后得智。從后得智起大悲。從大悲起三種化身。夫阿阇梨若觀此字。而相應者。即是自身同于毗盧遮那佛身。亦名金剛不壞之身。亦名普現色身。亦名三種意生身。阿阇梨謂觀此阿字之輪。猶如孔雀尾輪。光明圍繞。行者而住其中。即是住于佛位。是故清凈法界圓鏡中。現出阿字。所以從阿字旋轉出生諸字。即遍一切真言名字之中。周旋往返。百千萬倍。入諸旋陀羅尼門。總持無礙。所以從阿字旋轉出。生三身四智。而轉法輪。若行者為人作阿阇梨者。先須建立大悲胎藏曼荼羅王。住于佛位。以此諸字。合集成身。即住佛位。然布字之時。分為四重。每重皆有三種歸命。頭為初分。咽為二分。心為三分。臍為四分


　【◇】
阿　阿　暗　惡　迦　迦
【◇】
劍　腳　佉　佉　欠　卻
【◇】
誐　誐　儼　虐　伽　伽
【◇】
儉　唬　遮　遮　占　灼
【◇】
車　車　幨　綽　若　若
【◇】
染　弱　社　社　瞻　杓
【◇】吒　吒　[鹵*占]　磔　[女*它]　[女*它]

【◇】
[口*諂]　坼　拏　拏　喃　搦
【◇】
荼　荼　湛　釋　哆　多
【◇】
擔　怛　他　他　探　托
【◇】
娜　娜　腩　諾　馱　馱
【◇】
淡　鐸　跛　波　啶　博
【◇】
頗　頗　[口*泛]　泊　摩　摩
【◇】
[牟*含]　莫　婆　婆　[口*梵]　薄
【◇】
野　野　閻　藥　欏　邏
【◇】
攬　落　嚩　嚩　鑁　嚩
【◇】
奢　奢　睒　鑠　沙　沙
【◇】
釤　嗦　娑　娑　糝　索
【◇】
訶　訶　頷　臛　乞灑　乞叉
【◇】
乞懺　乞嗦　伊　縊　[怡-臺+烏]　烏
【◇】
哩　[口*梩]　里　[口*梩]　翳　藹
【◇】污　奧　仰　攘　拏　曩

【◇】
莽　[口*昂]　攘　儜　囊　忙
【◇】
噞　[肆-聿+角]　喃　南　鑁　[唬-兒+(雪-雨)]
【◇】
弱　搦　諾　莫

凡布字之法。當從行者眉間白毫。而觀迦字。右旋逐曰。而轉令環。相接四重。亦復如是。一一合集成身。所以經云。迦左吒哆跛。初中后相加。以等持品類相入。自然獲得菩提心行。成等正覺。及般涅槃。即是初阿阿暗惡四重之義。又迦左吒哆跢等二十字。即是中義。其伊伊至污奧。凡十二字。即是加以等持品類之義。又仰壤拏曩莽至[唬-兒+(雪-雨)]弱搦諾莫等二十字。即是后相義。故總而言之。相入自然。又解。分為三分。頭為初分(黃色)。咽心為中分(白色)。臍為后分(黑色)。若用迦字為輪。即不用劍字。若用劍字為輪。即不用迦字。斯謂發菩提心。行果為中。大寂為后。是名三分。阿阇梨既如是三重成身已。其曼荼羅并及弟子。亦如是布之。三事皆成。是名秘密曼荼羅。若不了達此中意趣。難依前事法而作。不名善作。虛費其功夫。亦無所成也。又此布字之法。即是大悲胎藏三重秘密曼荼羅。自非人集真明之行。堪傳授者。方以意想傳之。不可文載。故師已口相授(經云但言字輪品)其伊伊至污奧。凡十二字。皆在字輪外散布。由

光焰　又仰壤[口*拏]曩莽。噞[肆-聿+角]喃南鑁。[口*虐]弱搦謨莫

凡五字隨三輪而轉。相入自然。今此輪者。即是三轉法輪之義。行者相應如是布字持念。即是持明之身。猶如大日如來神力加持。等無有異。此輪亦名因緣輪。師及弟子。并曼荼羅。皆如是安布諸字。亦名秘密之輪。此諸字亦是一切佛心之字。亦名真言之輪。輪者梵音名阿剎啰輪。阿剎啰輪者。謂從一阿字輪生多字。故名為輪。阿字即是菩提體性。如摩訶毗盧遮那。住于菩提心體性。種種示現。普門利益。種種變現。無量無邊。雖如是垂跡無窮。然實常住不動。亦無起滅。猶如車輪。雖復運轉無窮。而中未曾動搖。由不動故。能制群機。動而無動。即是阿字本不生義。以無生無滅。即無動無退。而生一切字輪。輪無窮。是名不動之輪。阿阇梨若能如是了達不動之輪。而布諸字。其體自然。身有所表。無非密印。口有所說。皆是真言。意常止住。無非觀門。凡有見聞觸知之者。皆必定于無上菩提。所成福利。真實不虛。若能如是。即同毗盧遮那如來。而作佛事。常照世間。阿阇梨若持念時。或觀句輪。句輪者。觀本尊心。有圓明而布真言之字。輪轉相接。明了現前。觀此字輪。猶如白乳。次第流注。入行者口中。或注其頂。相續不絕。遍滿其身。其圓明中。有種子字。字常明了。猶如流水無盡。如是持誦疲極已。即但住于寂心阿字。又言三洛叉數者也。即是三十萬遍。若行者又得見本尊種子印等。即從本尊種子印中。而見本尊。如是成就已。即能遍安布諸字。而成自體。即如實知自心。成遍照之身。是名洛叉之義。若不如是相應者。于百年中。念滿千萬洛叉。猶不得成。何況三洛叉耶。若行者三相平等。一身實相。是一洛叉。除一切身垢。二語實相。是二落叉。除一切語垢。三意實相。除一切心垢。三垢除已。三功德生。分證如來功德。如是業相應。住菩提心戒。一切地波羅蜜。悉皆圓滿。隨所住法教。皆依明禁故。隨所愿成果。常當于自他。悲愍而救護。經云。秘密主白佛言。云何如來應供正遍知。得一切智智。廣演分布種種道。演說一切智智。各各同彼言音。住種種威儀。一切智智道一味。世尊。譬如地水火風空。自性遍一切處。皆不出阿字之門。所以金剛手問大日如來。如是智慧。以何為因。云何為根。云何究竟耶。佛告金剛手。菩提心為因。悲為根。方便為究竟。秘密主。云何菩提。謂如實知自心。即是阿字一相。亦非一亦非異。又經云。諦聽金剛手。今說修行曼荼羅行。滿足一切智智法門。所以萬行圓極。無可復增。應物之權。究盡能事。即醍醐妙果。三密之源。智彼最真實。得名阿阇梨。故應具方便。了知佛所說。故經云

　復次秘密主　　諸佛所宣說
　安布諸字門　　佛子一心聽
　迦字在咽下　　佉字在[目*咢]上
　誐字以為頸　　伽字在喉中
　遮字為舌根　　車字在舌中
　若字為舌端　　社字舌生處
　吒字以為脛　　咤字應知髀
　拏字說為腰　　荼字以安坐
　多字最后分　　他字應知腹
　娜字為二手　　馱安名為脅
　波字以為背　　頗字應知胸
　摩字為一肘　　婆字次臂下
　莽字住于心　　野字陰藏相
　啰字名為眼　　邏字為廣額
　縊伊在二眥　　塢烏為二唇
　翳愛為二耳　　污奧為二頰
　暗字菩提句　　惡字般涅槃
　知是一切法　　行者成正覺
　一切智資財　　常在于其心
　世號一切智　　是為薩婆若　



依胎藏毗盧遮那經略集字母觀行儀一本

巨唐開元年三月中旬五部持念惟謹集

應德二年十一月二日于南勝房以前唐院本書　　　　　　　　　仁豪

　此一帖奉傳授二品親王畢　(公助)

　右如奧書令傳受畢二品尊鎮親王