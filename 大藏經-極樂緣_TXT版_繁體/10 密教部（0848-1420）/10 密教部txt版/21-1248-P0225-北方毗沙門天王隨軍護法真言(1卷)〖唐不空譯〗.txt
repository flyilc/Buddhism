　　No. 1248

北方毗沙門天王隨軍護法真言

　　　　特進試鴻臚卿大興善寺三藏沙門大廣智不空別行翻譯不入正經


曩謨啰多曩(二合)多羅(二合)多夜耶阿馱佉路步多啰(二合)耶地舍耶(二)吠室啰(二合)摩拏野(三)摩賀啰惹野(四)藥迦灑(二合)地婆多婆(五上)娑都哆娑娑室啰跛啰(二合)娑賀娜耶呬(賢二反)摩馱吒吒(去呼)尾跛啰(二合)灑夜迷跛娜也(二合)他保[月*麗]儞保[月*麗]儞俱沙吠室羅摩拏野摩賀啰惹耶綺(佉罽反)婆(去)馱伽儞多啰摩熾都么么(某甲受持)捺娑(上)娑馱耶娑那謨婆誐嚩帝悉殿都么多啰跛馱儞娑婆(二合)賀

若行者受持此咒者。先須畫像。于彩色中并不得和膠。于白?上畫一毗沙門神。七寶莊嚴衣甲。左手執戟槊。右手托腰上。其神腳下作二夜叉鬼。身并作黑色。其毗沙門面。作甚可畏形惡眼視一切鬼神勢。其塔奉釋迦牟尼佛。教汝若領天兵守界擁護國土。何護吾法。即擁遣第三子那吒捧行莫離其側。汝眼毒惡恐損眾生。爾時行者。若誦此咒時。就好地。勿使有穢惡之處。極令凈潔取牛糞涂地。即以香泥涂之。散種種花燒香供養。行者上下衣服。并須清凈一上廁一洗浴。白月十五日夜。起首對像前。誦咒滿十萬遍訖。然后更取香泥復涂壇上。更取上妙好花散壇中。設種種飲食。行者取薰陸香一百八顆。各咒一遍散著火中。爾時毗沙門即現其身。行者若見神時取上好食飲。供養毗沙門神通。行者心中所愿其神悉見。若行者不見神時。即虛空中有聲云。汝但存心持誦。一切事汝欲者悉如意。若不見神及不聞聲。但有大風。或云遍滿布其壇上。其法即成就。若無上件等相。行者誦咒七遍。縛得入者其法即成。更勿懷疑

又法若行者欲得喝啰阇愛敬者。取赤小豆一顆咒一遍。投火中燒。如是滿一百八遍。其喝啰阇即遣人喚來極忽

又法若欲得大官人愛敬者。取白芥子一顆。一咒投火中燒滿一百八遍。其官即自來敬仰大喜

又法于白月十五日作壇。于像前作八肘。牛糞涂地了。取香泥重涂了。以五色畫作三重院。其壇內于中畫一大輪。四角拔折羅十字安之。第二院內。東面畫作一火珠光焰火出。南面畫三股。又西面畫一龍口中并出蓮華。北面畫一大縲。第三院中東面更畫師子。南面畫龍王。西面畫孔雀王鳥。北面畫羅剎手拄棒立地。壇四角各安香水瓶。內著雜果楊枝。咒師洗浴著新凈衣。于像前設種種飲食供養。即誦咒取呵梨勒一顆。一咒一遍投火中燒之。滿一百八遍。從今已后。每日送一[金*迸]金與咒師永無乏少。若得此物即須用盡。不得留著

又法咒蘇蜜及果子。一百八遍火中燒之。一切諸天皆大歡喜擁護咒師

又法若欲遠行時。咒谷木柱行一切難處。悉得無怖。又法若惡人相惱亂者。心中想此咒神形。復舉心誦咒。未滿一遍。其人即不能動

若欲好者。心放中相便得解脫

又法若欲令怨家不同住者。取苦練子一百八顆。一咒投火中。其人即自遠去

又法若咒胡麻一百八遍。散著火中。一切人盡來供養咒師

又法若咒白芥子一百八遍散山中。一切惡獸不能傷人。其狩見人即自伏地不敢傷害。過去已后方即起去

又法若欲乞雨時。取杏子一百八顆都咒三七遍。著有龍水中必得雨下。欲止雨時。取梧桐子火中燒之即止

又法若行者欲乞食。先咒缽一百八遍。隨所到處。自然而得一切飲食了。飲食殘者當時自化去。若須飲食時。至心向缽者誦咒一遍。其缽依還如故

又法若欲見功能天者。一日一夜不食。于佛前燒蘇合香。咒白花一百八遍。以散神前。其功能天即自現身。隨意所須一切愿滿。所求財寶即得稱意

若欲辟除一切鬼神。咒白芥子及蘇。咒一顆一遍。投火中燒之即得

若有官人。于三寶中起不善心者。惱亂佛弟子者。欲令起慈心。須作降伏。咒手三十一遍。遙打之其人即著疾。欲好者慈心誦一遍即差

又法咒土二十一遍。散自身上。一切人見無不敬仰。欲令自身有威光者。咒墨涂額上。一切人見者無不愛仰。咒灰二十一遍。涂其身大眾中一切人見皆福德相。眾人供養。欲得遠涉道路不被惡人惡狩傷害。行加奔馬。咒左手大母指作印。而去欲得于鏡看事。咒童子童女問吉兇。其人即自下語。令道所病鬼姓名。即知是何等之病

若被蠱毒食者。咒所食物二十一遍。其所為毒即吐出

若患鬼病咒五色線。一遍一結一百八遍了。系頭上或頂上臂上。一切病患除差

若患心病。咒石榴花汁飲之即愈

若欲攝狐魅病。咒五色線。令童子合成索。一咒一結一百八遍。系項下。復咒楊枝打病者即立愈

若患骨節楚病。咒宥刀禁其病即愈

若欲護身。咒白芥子二十一遍。若灰若水亦然。散四方為界

若頭病或身病咒蘇烏麻油二十一遍。摩涂其身即愈

若患耳風咒蘇二十一遍食之愈

若患眼。咒杏人油涂之立愈

若患腫。咒石榴黃一百八遍涂上即愈。或白檀香亦得

若患頭病。咒大黃二十一遍。涂額上即愈

若患時氣病。咒青木香末二十一遍。和水服之立愈

若患惡瘡疥癬者。取利蘆未和油涂上立即除愈

若患瘧病。咒楊枝二十一遍令打病人即時除愈

若被蝎螫。咒干脯火中燒之。熱拄其上便即除愈

若被蛇咬。咒畢缽二十一遍。涂之當下即愈

若婦人乳腫。咒油麻嚼涂上即差

若帶下病者。咒丁香水服之即愈

若人卒被鬼著狂言荒語。咒水令服之

若患心病。咒黃土涂之

若患一切鬼魅者。咒石榴枝一百八遍。用打病者即愈

若欲得成就三事者。當于像前作壇。壇內散種種名花。設種種飲食訖。取赤銅鈝一枚。雄黃三兩細搗和蜜水為丸置像前。取荷葉覆上。以手掩之咒不息。當有相現。若煙出時取涂身上。即成安怛陀那。若火出時。手取火焰用涂面上。一切眾生見此人者皆大歡喜敬仰有大威光。所出言教人皆信受恭敬隨順。若有暖氣其人即取涂身即得無盡

又法于舍利塔前咒牛黃。依前藥法皆得涂身一切福德盡集其身。所在眾生見如羅阇無異

又法若知山間有孔似阿修羅窟者。當咒白芥子和自身血。一咒一遍打山間孔。盡一千八遍。其山窟自開。其阿修羅女身如火然。持諸香花迎咒師來。行者入此窟內。壽命一大劫身力還如阿修羅。亦如金剛無能損者。若欲出時亦得一切阿修羅女隨從。若不還時亦到火終無所害

又法將此像向舍利塔前。香涂地香花散于壇內。上妙供養了。取梨木作合子。取安膳那石為末。用秦膠水為丸。盛于合子中置壇中。行者著新凈衣。在于像前一日不食。誦此咒一千八遍了。亦無勞三相現。咒一千八遍訖涂眼竟。即涂腳掌心中胸前兩膊上頂竟。至心合掌思身如虛空。無有身相作自想時。行者隱形日行千里。一切事業并皆悉見

又法欲得伏外道入火中。取自身血魚血。嗔心誦此咒二十一遍。投火中即入火中。得一頃食間不燒其身

又法若欲降伏外道。手中結印。嗔心誦咒一百八遍。外道所作法悉破壞并不成就

又法若欲降伏諸國兵賊眾者。當畫一像身卦紫磨真金甲。于凈室中燒眾名香乳頭薰陸香。諸色香花飲食供養。真心誦念天王真言十萬遍。天王領天兵來助。他國兵敵自退散。若能晝夜誦念不絕。天王使太子獨健。領天兵千人衛護不離其側。所求如意應念隨心。皆得成就

又法若欲降前敵眾者。于凈室持齋畫一天王形像。卦紫磨真金甲。于二丈竿懸。軍前五十步指其敵。其敵不能相患

印相二小指相鉤。二無名指向外直豎。二中指二頭指反相叉。二大母指向外直豎。手掌背合即是其印。如前所說一一諸法。皆用此印即得成就。今我說根本印。以二手右押左內相叉。豎無名頭相合。二頭指屈如鉤。若迎請時向身招。若撥遣時外撥。念請時結印當心誦七遍。印頂上散。然后取念珠專住念誦

次說吉祥天女印。以二手虛心合掌開二頭指二中指二無名指。未屈如蓮華形。二大指二小指豎合。若念誦當心結印。誦真言七遍頂上散印。四天王經云。若有人誦念此北方毗沙門天王真言。供養苽果飲食。每月取一十五日二十一日。音聲用單雙弦方響鼓舞。蘇蜜乳粥真心誦念其天王即見其身隨心所愿



解穢陀羅尼

唵俱嚕馱唵[口*(尤-尢+曳)]

贊天王頌曰

善利萬物兮惟彼水方　護持國界兮惟我天王　良將受委兮鎮固封強　精心奉職兮宣托福祥　星宮上勝兮回架崇岡　靈像儼立兮眾寶嚴莊　威神震曜兮攝伏荒保　又忠貞□兮翅贊圣唐

圓行錄云。北方毗沙門天王隨軍護法真言一卷。不空三藏別行翻譯。八家錄亦爾也。此法請寫于智山慈順僧正染筆。栂尾山之本。愛染院大宣等對挍之。予亦挍閱以上本

　時享和辛酉八月　　長谷僧快道志

　一校加筆畢　　　　　　　　慈順

【◇】【◇】【◇】【◇】【◇】【◇】【◇】【◇】