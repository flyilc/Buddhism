　　No. 883

佛說秘密三昧大教王經卷第一

　　　　西天譯經三藏朝奉大夫試光祿卿傳法大師賜紫臣施護等奉　詔譯


一切如來大乘現證三昧金剛儀軌會

如是我聞。一時世尊。在三十三天雜飾柔軟地帝釋宮殿大樓閣中。與大菩薩一百六十萬俱胝那庾多眾。其名曰金剛手菩薩摩訶薩金剛鉤菩薩摩訶薩。金剛弓菩薩摩訶薩金剛善哉菩薩摩訶薩。金剛藏菩薩摩訶薩金剛光菩薩摩訶薩。金剛幢菩薩摩訶薩金剛喜菩薩摩訶薩。金剛眼菩薩摩訶薩金剛慧菩薩摩訶薩。金剛轉法輪菩薩摩訶薩金剛語菩薩摩訶薩。金剛業菩薩摩訶薩金剛精進菩薩摩訶薩。金剛降魔菩薩摩訶薩金剛拳菩薩摩訶薩等。復有金剛嬉戲金剛鬘。金剛歌金剛舞等。四千金剛明妃眾。復有金剛鉤金剛索。金剛鎖金剛鈴等。四千金剛執侍等眾。復有金剛香金剛華。金剛燈金剛涂香等。四千金剛女執侍等眾。復有大梵天王大自在天那羅延天等眾。并帝釋天主及其眷屬。又復彼天有無數俱胝天女。起歡喜心奏妙音樂。咸作最上廣大供養

爾時彼天大曼拏羅會廣千由旬。世尊釋迦牟尼如來處于其中。有無量百千大眾。恭敬圍繞聽受說法

爾時大秘密主金剛手菩薩摩訶薩大執金剛者。于其會中普遍觀察諸眾會已。左手結金剛高舉印。右手戲擲最初妙樂大金剛杵。安自心間作勇進勢。說此一切如來大乘現證三昧邪秘密心明曰

吽(引)

說此心明時。一切世界普遍震動。一切如來即以諸佛大菩提智。重復現證正等菩提。一切菩薩不壞利益諸眾生事。畢竟成就。彼帝釋天主并諸眷屬。皆悉安住金剛薩埵成就三摩地中

爾時世尊大毗盧遮那如來。亦復現證正等菩提已。時諸如來咸共勸請金剛手菩薩摩訶薩言。愿為一切眾生作大利樂。令得成就諸秘密法。當說諸法清凈勝義。自部最上秘密法義

爾時金剛手菩薩摩訶薩。聞諸如來勸請言已。先作金剛彈指。次說一切如來請召心明曰

唵(引)摩賀蘇珂嚩日啰(二合)薩埵(一句)薩哩嚩(二合)怛他(引)誐多(引)那(引)訖哩(二合)舍(二)缽啰(二合)吠(引)設三摩曳(引)哩嚩(二合)持嚩(二合引)(三)嚩尸酤嚕尸竭啰(二合)(四)密昧哩摩(二合)賀(引)滿怛啰(二合)缽乃(五)[口*弱]吽(引)鑁(引)呼(引)(六)

說此大明時。所有十方一切世界一切如來。皆悉云集遍滿虛空。猶如胡麻中無間隙

是時東方阿閦如來住世尊前。金剛手等四菩薩圍繞。南方寶生如來住世尊右。金剛藏等四菩薩圍繞。西方觀自在王如來住世尊后。金剛眼等四菩薩圍繞。北方不空成就如來住世尊左。金剛羯磨等四菩薩圍繞。是諸如來各各以其自印安住

爾時金剛手菩薩摩訶薩。普攝如來大會一切大眾乃至一切世界。悉令安住世尊大毗盧遮那如來大曼拏啰中已。說此秘密金剛歌詠大明。作秘密供養事。彼彼大明曰

嚩日啰(二合)薩埵僧屹啰(二合)賀(一句)

嚩日啰(二合)啰怛那(二句)摩耨多啰(一句)

嚩日啰(二合)達哩摩(二合)誐(引)野乃(一句)

嚩日啰(二合)羯哩摩(二合)迦[口*魚]婆嚩(一句)

復次宣說曼拏羅頌曰

　我今依法而宣說　　金剛界大曼拏羅
　彼金剛界平等相　　此說名為金剛界
　曼拏羅位清凈已　　本尊大印而攝受
　如是普遍觀察已　　無數持誦作成就
　其曼拏羅四方相　　四門四剎善安布
　依法筑立彼壇場　　縱廣三十三肘量
　四門四隅禰踰賀　　中間繒帛以莊嚴
　又復安置半月相　　以金剛寶為嚴飾
　依法當畫四樓閣　　以彼中間善安置
　依金剛法開壇門　　金剛門等開其四　

開門大明曰

唵(引)嚩日啰(二合)薩埵目(一句)

　壇中應畫八幅輪　　以金剛線作抨量
　先北方起后依次　　四線抨量人輪位
　于其輪中依本法　　布列五方佛尊像
　五佛左右輪幅隅　　畫彼戲鬘歌舞相
　于曼拏羅四隅位　　應畫香華燈涂尊
　鉤索鎖鈴四明王　　東南西北門如次
　如是諸佛賢圣等　　依法安布及粉畫
　金剛曼拏羅成已　　然當鉤召諸賢圣　

鉤召大明曰

唵(引)摩賀(引)蘇珂嚩日啰(二合)薩埵(一句)阿(引)野(引)系(引)尸(引)竭囕(二合)(二)薩哩嚩(二合)怛他(引)誐多摩賀(引)野(引)那(引)毗三摩野(三)嚩日啰(二合)薩埵三摩野摩努薩摩(二合)啰(四)悉[亭*夜](切身下同)悉[亭*夜](五)三摩野薩怛嚩(二合)(六)捺哩(二合)廚彌(引)婆嚩(七)蘇都(引)輸(引)彌(引)婆嚩(八)阿努啰訖睹(二合引)彌(引)婆嚩(九)蘇布(引)輸(引)彌(引)婆嚩(十)阿提底瑟吒(二合)薩哩嚩(二合)怛他(引)誐多悉提孕(二合)彌(引)缽啰(二合)野蹉(十一)訶訶訶訶(十二)婆誐鑁那那(引)禰禰馱那薩埵(十三)薩哩嚩(二合)怛他(引)誐檐(引)(十四)薩嚩日啰(二合)馱啰(引)那(引)訖哩(二合)舍(十五)缽啰(二合)吠(引)舍三摩曳(引)哩嚩(二合)特嚩(二合引)(十六)嚩尸(引)訖哩(二合)父多(十七)摩賀(引)蘇珂嚩日啰(二合)薩埵娑(引)馱野(十八)[口*弱]吽(引)鑁(引)呼(引)阿(引十九)

　當說如是大明時　　一切最上諸佛等
　并諸在會天子眾　　悉入金剛薩埵法
　次現祥瑞歡喜等　　或天光明或妙香
　若自得見他亦然　　見瑞相者得最勝
　獲自最上三昧邪　　金剛手等所攝受
　先于一門求成就　　鉤索鎖鈴如次轉
　諸供養及密供養　　以妙華等依法獻
　賢瓶滿盛眾香水　　插金剛枝作持誦　

大明曰

唵(引)摩賀(引)蘇珂嚩日啰(二合)阿目伽三摩野缽啰(二合)吠(引)舍(一句)悉[亭*夜]嚩日啰(二合)薩埵(二)[口*弱]吽(引)鑁(引)呼(引)(三)

　當說如是大明時　　最上金剛薩埵等
　所有印及三昧邪　　供養等法悉得入
　彼甘露水若飲用　　或復依法而灑凈
　色力命安復堅強　　能作一切成就事
　然后隨力令弟子　　凈帛覆面著赤衣
　依法引入曼拏羅　　先拋華后密供養
　入已先受金剛印　　次與三昧誓誡言
　若破金剛手三昧　　此金剛杵碎其頂　

大明曰

唵(引)嚩日啰(二合)賀那塞怖(二合引)吒野謨(引)哩馱那(二合引)曩發吒(半音一句)

　然后仰觀其壇上　　捧持妙華隨意擲
　華所墮處即本尊　　后求最上成就法
　次應除其覆面帛　　全身委地伸敬禮
　禮曼拏羅本尊已　　獻嬉戲等密供養
　普見曼拏羅相已　　覺了一切眾生聚
　觀已然依灌頂儀　　以金剛水灌其頂
　顯示五智金剛杵　　大金剛杵等如儀
　如是與自標幟已　　然當立以金剛名
　金剛手等諸大士　　悉從金剛心所生
　與授金剛密印已　　及說不空三昧法
　金剛薩埵不應離　　一切如來從是生
　依法當于清旦時　　一稱金剛本尊號
　然后授與金剛戒　　金剛手為汝勝尊
　此金剛杵大金剛　　隨其所欲常成就
　然后復獻密供養　　普供養勝曼拏羅
　隨所愛樂妙華等　　諸供養物而供獻　

此名金剛界大曼拏羅

復次于諸成就法中。先說身成就法。行人若欲造金剛手菩薩摩訶薩像者。或鑄或雕或塑或畫。應隨所樂依法作已。于彼像前嚴設供養。行人著赤色衣結金剛高舉即。于一年中專注持誦不勒限數。乃至諸所樂欲飲食快樂。隨意受用悉無所礙。后滿一年已其功成就。即于現生。得成金剛手菩薩摩訶薩

復次宣說語成就法。行人依法隨處隨時。以金剛語持誦百千數限。數滿已得一切如來施諸成就事。第二生中即得成佛。后復決定成金剛手尊

復次宣說心成就法。行人依法隨處隨時。意中密作相應持誦。滿四月已即得隨意最上成就。現生一切所作皆成

復次宣說金剛手菩薩摩訶薩成就法。行人依法于本尊像前。左手作金剛拳。右手執金剛杵。依法持誦百千數已。即得金剛杵成就。執是杵已隨欲往來。及諸所樂自在無礙。亦得金剛手菩薩摩訶薩。及諸如來或隱或顯。現成就事隨其所欲。令彼行人變化受用。及余所作悉使圓滿。亦于現生得成金剛手菩薩摩訶薩

復次通說三業成就法。行人應當依本法儀。隨處隨時安置尊像。于其像前當結大印。諦想本尊持誦一年。期限滿已得成金剛手菩薩摩訶薩復次廣說諸成就法。行人應當依金剛手菩薩摩訶薩法相應持誦。復得一切勝解法。一切事成就。得見金剛手菩薩摩訶薩身。又聞其言。日日當與一切成就。當知此金剛薩埵秘密法門。設有未能成就如上法者。若但入此曼拏羅時。亦能善作一切擁護。息災安樂增長壽命。色相少盛有力精進。勇悍吉祥增益善法。所有一切諸瘧毒等。病苦憂惱惡夢惡相。拏枳儞等之所執持。法障業障煩惱障等一切障礙。夭死諸怖一切惡法。及余苦等皆能息滅。又復能作阿吠舍等事。或令動搖或作歌舞。或說未來事或現身相。或出其聲或作調伏破壞。或作隱覆禁制或印法攝持。或令癡亂或縛或解或一切所欲皆能召集。乃至一切世間普遍鉤召。悉令阿吠舍而作敬愛。如上等事皆得自在。能作一切事業。得一切金剛三業成就。出現一切幻化等法。及能轉易時分破壞。舍宇所有緊迦啰藥叉必舍左等。彼諸眷屬悉作成就復禁止一切風雨電電。復能請降依時甘雨。亦能拔除損折樹林華果。亦能非時生諸華果。以要言之一切隱顯升沈。及饒益等事皆得如意。乃至一切最上成就之法亦悉圓滿。是故當知此金剛薩埵秘密心明及曼拏羅。能如上百種事業

如上所說皆是金剛薩埵秘密法門

爾時世尊大毗盧遮那如來等一切如來。歡喜大笑。同共宣說一切如來現證覺智金剛大明曰

唵(引)薩哩嚩(二合)怛他(引)誐多摩(引)帝(引)摩賀(引)蘇珂嚩日啰(二合)馱(引)哩尼(二)薩哩嚩(二合)三摩多(引)缽啰(二合)昌(引)達儞(三)薩哩嚩(二合)耨珂剎煬葛哩(四)薩哩嚩(二合)蘇珂缽啰(二合)那(引)曳計(引)(五)薩哩縛(二合引)哩他(二合)娑(引)達儞莎(引)賀(引)(六)

說是大明已。時諸如來告金剛手菩薩摩訶薩言。金剛手汝當受持我此大明。為諸眾生作大利益。我今宣說曼拏羅法。行人應當依本法儀。粉畫外曼拏羅作四方相。于其中間作八輻輪。而于輪臍安毗盧遮那如來。于輪輻八位畫八如來。依法安布曼拏羅已。時金剛阿阇梨結一切如來拳印。被所應著衣入曼拏羅。全身委地頂禮賢圣。先誦請召大明曰

唵(引)薩哩嚩(二合)怛他(引)誐多嚩日囕(二合)酤尸(一句)摩賀(引)冒[亭*夜](引)迦哩沙(二合)尼(二)薩哩嚩(二合)達哩摩(二合)缽啰(二合)吠(引)舍儞(三)薩哩嚩(二合)三摩(引)提滿馱儞(四)薩哩嚩(二合)布(引)惹(引)尾提尾娑多(二合)啰迦(引)哩計(引)嚩馱莎(引)賀(引)(六)

誦是大明已。一切如來及諸賢圣皆悉云集現歡喜等諸祥瑞相。然后阿阇梨令弟子。如前著衣凈帛覆面。作金剛合掌持以妙華。引入曼拏羅。入已當授此三昧頌曰

　當知佛法僧三寶　　最上最勝所歸依
　乃至盡壽常供養　　不應供養余天等　

復授此大明曰

唵(引)訶那嚩日啰(二合一句)那啰迦舍(引)薩葛呼(引)(二)

授是大明已。乃為除去面帛。即令弟子全身委地頂禮賢圣。次當授與大金剛杵。后以如來五瓶灌頂。及授本部大明并教示印法。然后隨力供養出曼拏羅

此名大總持曼拏羅

復次宣說彼成就法。行人應當依本法儀。于如來像前加趺而坐。結一切如來拳印。不勒限數持誦一年。日唯一食余不應作。如本法說勿生退倦。后一年滿已即得成佛。為一切三界主。自在常住壽命無量。而善調伏諸眾生界。如上所說成就之法。行人設有未成就者。但當于此大明諦心持誦。亦能成辦一切事業。所謂先得五分功德。乃至轉法輪度眾生等諸方事。后當不久亦得成佛

此名一切如來大總持儀軌

金剛破惡大儀軌會

爾時金剛手菩薩摩訶薩。又復白諸如來言。愿當受持我此大明儀軌大三昧邪金剛破惡秘密心明。所有一切惡者。及余天等一切眾生。于諸如來教中生恚惡佷戾心者。皆能調伏悉使墮落。從菩提道場最初降伏。已后不復令諸惡得起

爾時一切如來默然而住

時金剛手菩薩摩訶薩。為欲圓滿諸勝愿故。左手結金剛高舉印。右手戲擲金剛杵。熙怡微笑結加趺坐。說此秘密心明曰

唵(引)儞遜婆呼(引)婆誠鑁(一句)嚩日啰(二合)吽(引)發吒(半音二)

說此心明時。一切世界皆悉震動。一切如來又復以諸佛大菩提智現證正等菩提。所有一切山巖崩倒破壞。一切惡者皆悉調伏。普遍鉤召悉入曼拏羅中。安住三昧而作敬愛。所有一切母鬼眾。部多眾惡曜眾。夜叉羅剎頻那夜迦等眾。乃至地獄趣類皆悉破壞摧毀叫呼迷亂

爾時金剛手菩薩摩訶薩。隨應降伏悉降伏已。以金剛眼普遍觀視。出現金剛降三世大忿怒尊。及諸忿怒眷屬。極猛惡相利牙咬唇。又復顰眉有大焰光周遍熾盛。執金剛鉤及朅樁誐劍索叉杖鈴及幡等。復以種種莊嚴之具而為嚴飾。如是出現已。于金剛手菩薩摩訶薩周匝而注

爾時金剛手菩薩摩訶薩。說此降三世大曼拏羅儀軌。先當與彼大曼拏羅法用相應。次當畫此外曼拏羅。作圓滿相內金剛曼拏羅作四方相。中安金剛手大執金剛尊。面現喜怒相利牙外出。左手結金剛高舉印或執青蓮華。右手戲擲金剛杵。前安金剛降三世大忿怒尊。右安金剛鉤召忿怒尊。后安金剛劍尊。左安金剛索尊。于其四隅畫金剛忿怒主尊。金剛迦羅尊金剛杖尊金剛摩嚕多尊。如是畫已。然后金剛阿阇梨著青色衣。結降三世印作忿怒相。入曼拏羅頂禮賢圣已。說此頌曰

　為諸眾生利益故　　為欲成就諸教故
　廣為調伏惡眾故　　金剛薩埵加被我　

然后結金剛鉤印。其印以二手頭指。頭節微屈如鉤成印。誦此請召大明曰

唵啰儞遜婆嚩日啰(二合引)葛哩沙(二合)野(一句)缽啰(二合)吠(引)舍野(二)滿馱野(三)嚩尸(引)酤嚕(四)摩賀(引)嚩日啰(二合)馱啰摩(引)那野吽(引)(五)薩哩嚩(二合)嚩日啰(二合)酤羅(引)那(引)葛哩沙(二合)野吽(引)(六)薩哩嚩(二合)母捺啰(二合引)誐拏(引)缽啰(二合)吠(引)舍野吽(引)(七)薩哩嚩(二合)三摩煬(引)未特嚩(二合引)那野吽(引)(八)薩哩嚩(二合)葛哩摩(二合)悉提孕(二合)阿謨(引)伽(引)缽啰(二合)底賀當娑(引)馱野吽(引)吽(引)(九)[口*弱][口*弱][口*弱][口*弱](十)

如是大明若誦二十一遍。所有一切執金剛明妃。悉入金剛薩埵一切如來金剛部中。時金剛阿阇梨作忿怒相。普令一切悉得阿吠舍。所有一切障及一切罪悉得銷滅。阿阇梨然后復作忿怒相。結金剛打擲印獻諸供養已。后令弟子亦著青衣。青帛覆面亦作忿怒相。先結金剛打擲印次當執華。引入曼拏羅已授此三昧頌曰

　普為眾生作利益　　調伏一切極惡者
　日日當于清旦時　　一遍輪擲金剛杵　

復授此大明曰

唵(引)儞遜婆嚩日啰(二合)吽發吒(半音)

授是大明已。然后弟子拋華。華所墮處即是本尊。后與除去面帛。弟子應當頂禮賢圣已擲金剛杵。次當授與金剛灌頂及與心明教示印法。如其所樂作供養。已出曼拏羅

此名金剛降三世曼拏羅

復次宣說成就之法。行人應當依本法儀造于[巾*(穴/登)]像。中畫金剛降三世忿怒明王。右邊當畫四忿怒王。左邊亦畫四忿怒王。如是畫已依法安置。行人于彼像前。擲金剛杵結加趺坐。作忿怒相及作忿怒視。持誦百千遍限數滿已。能令己身得如大金剛忿怒王。所有色相壽命。威力精進皆悉同等。亦復具足神通事業大成就法。利益眾生無有窮盡。如上所說設未成就者。但能入此曼拏羅中。持誦如上大明一遍。能作百種事業。所謂情與非情一切惡中悉能禁制。破壞驚怖摧毀隱覆癡迷。禁縛離散斷截失亂。又復能令諸惡有情。或發語言或禁語言。或逼逐發遣。或為仆使。或障其觀視。或瘧疾所持。或陷沒于地。或墮那洛迦中。或轉傍生趣中。乃至世間布嚕沙悉帝哩亦能禁止。諸和合事令不和合。后復發起違損等事。復以余緣令現戲笑等相。亦能使病亦能止病。乃至一切惡者悉令殞滅。復能鉤召一切。悉令阿吠舍而作敬愛。所應降伏者。或令動搖旋舞歌詠戲笑。及令廣說未來等事。如是一切惡者悉使敬愛降伏。一切事業悉令成辦。一切天龍夜叉羅剎頻那夜迦部多母鬼等悉令銷滅。所有一切地水火風空界。皆以三昧教敕所攝。悉能成辦世門一切所造等事。能令大梵天王那羅延天。大自在天毗沙門天王等。悉得離諸貪染設使一切如來有貪染心亦得清凈。一切菩薩亦復如是。乃至我大忿怒王而亦降伏

佛說秘密三昧大教王卷第一佛說秘密三昧大教王經卷第二

　　　　西天譯經三藏朝奉大夫試光祿卿傳法大師賜紫臣施護等奉　詔譯


轉字輪曼拏羅會

爾時妙吉祥菩薩摩訶薩。白金剛手菩薩摩訶薩言。我今于汝大儀軌中。而亦宣說入字門輪秘密法儀名字章句陀羅尼等。若諸行人修此法者。則能斷除諸煩惱苦。得妙樂成就。彼字門輪大明章句者所謂

阿迦(引)嚕目亢薩哩嚩(二合)達哩摩(二合引)赧(引)阿(引)[寧*也]努怛半(二合)那埵(引)咄(半音一句)

說是字門輪大明時。一切眾生悉得斷除諸煩惱苦。妙吉祥菩薩復作是言。金剛手若人于此字門平等章句。日日誦念者。是人悉得斷除諸障及煩惱苦。不為一切惡魔因緣而來金侵嬈。若誦此字輪法門。即同誦持般若波羅蜜多等。普集阿僧祇大乘秘印一切法門。速得成就阿耨多羅三藐三菩提果。隨心所欲一切最上。成就法門皆得成就

復次說此曼拏羅儀軌。依法先畫外曼拏羅。中心復作彼文字輪。文字輪者謂阿字等。遍入諸字于其輪中。安妙吉祥菩薩。執金剛劍作期克一切如來相。于四方四隅畫八解脫菩薩。各執般若波羅蜜多經。各入三摩地相。如是粉畫已。然后金剛阿阇梨偏袒右肩。結金剛劍印入曼拏羅。膝輪著地頂禮賢圣。以二手作金剛縛。二中指如鉤成請召印。誦此請召諸賢圣大明曰

唵(引)薩哩嚩(二合)怛他(引)誐多儞澀缽啰(三合)半左(引)野(引)呬(一句)薩哩嚩(二合)耨珂訶啰(引)野(引)呬(二)薩哩嚩(二合)訖梨(二合引)舍砌(引)那(引)野(引)呬(三)薩哩嚩(二合)惡剎啰缽啰(二合)毗(引)那(引)野(引)呬(四)薩哩嚩(二合)缽啰(二合)倪也(二合引)播(引)啰彌多(引)那野(引)野(引)呬(五)壹昧(引)哩母(二合)捺啰(二合引)滿怛啰(二合)缽乃(引)(六)悉[亭*夜]悉[亭*夜](七)阿啰跛左那(八)

誦是大明已。本尊來降為作成就。于虛空中現阿字等文字行列。然后令弟子作滿心合掌。以凈帛覆面入曼拏羅入已。授此三昧頌曰

　所有金剛字輪句　　日日應當一稱誦
　隨其力能常如是　　所作一切皆成就　

復授此大明曰

唵(引)薩哩嚩(二合)嚩(引)俱(半音)缽啰(二合)半左達哩摩(二合)多(引一句)嚩日啰(二合)訶那薩哩嚩(二合引)擎(引二)

授是大明已除去面帛。弟子入曼拏羅。頂禮賢圣已。阿阇梨次當為讀空中所現行列文字。令弟子得聞。然后依法與授灌頂。復當授劍及般若波羅蜜多經。隨弟子所樂若取經執持即得任持諸法。若取劍執持亦得任持諸法。然后授與印法及作供養。復令誦此大明曰

阿迦(引)嚕(引)目亢薩哩嚩(二合)達哩摩(二合引)赧(引)薩哩嚩(二合)布(引)惹(引)三滿那嚩(二合)夜(引)咄(半音一句)

此名金剛八輪曼拏羅

復次宣說成就之法。行人心想虛空密作持誦。期滿一年過一年已。得與妙吉祥菩薩等無有異

如上所說設有未成就者。但當持誦本部心明一遍。而亦能于諸布施持戒忍辱精進禪定智慧。方便及三摩地。一切法性一切妙樂適悅等事。及法供養諸成就等。決定現生皆悉獲得

此名大三昧邪大教王轉字輪儀軌

爾時諸欲自在菩薩摩訶薩。白金剛手菩薩摩訶薩言。金剛手我今于汝大儀軌中亦說大明。若有行人持誦此大明一遍者。是人不為一切魔眾而來侵嬈亦無諸苦。即說大明曰

怛[寧*夜]他(引一句)唵(引)嚩日啰(二合)嚩(引)拏馱(引)哩尼(二)薩哩嚩(二合引)努啰(引)誐尼(三)薩哩嚩(二合)迦(引)[牟*含](引)彌(引)娑(引)馱野尾禰曳(二合引)呼(引)莎(引)賀(引)(四)

如是大明若能日日常持誦者。是人得離欲貪等苦。而亦不復造諸罪業。諸余障累悉能銷滅

復次說此曼拏羅儀軌。當依本法畫外曼拏羅已。依法抨量。內作四方曼拏羅開其四門。中間當安金剛弓菩薩摩訶薩。手執金剛箭作射一切如來相。四方四隅畫八賢圣。一名妙樂二名吉祥。三名最勝四名高舉。五名適悅六名破魔。七名善愛八名作供養。是諸賢圣各結本印。如是安布曼拏羅已。然后金剛阿阇梨以妙香涂身。隨力莊嚴現高舉相。左手結金剛高舉印右手執箭。入曼拏羅入已。應當右繞三匝。然作金剛嬉戲相頂禮賢圣。以二手結金剛拳。二頭指微屈如鉤。成金剛請召印誦此請召大明曰

唵(引)薩哩嚩(二合)努啰(引)誐(引)葛哩沙(二合)野(引)彌埵(引)摩(引)野(引)系(一句)尸竭囕(二合)摩賀(引)嚩日啰(二合)馱啰薩帝(引)那(二)嚩日啰(二合)薩埵三摩曳(引)那(三)缽啰(二合)吠(引)舍缽啰(二合)吠(引)舍吽(引)曼拏羅呼(引)(四)娑嚩(引)提缽底(引)(五)薩哩嚩(二合)末努啰(引)倪(引)拏娑(引)馱野(六)阿呼(引)蘇珂蘇珂部(引)哩部(二合)嚩莎(入)(七)薩哩嚩(二合)蘇珂騷(引)摩那薩曳(二合引)哩末野(二合)缽野[口*弱](八)

誦是大明已本尊來降。現赤色焰光普遍熾盛。能施一切所欲成就。然后令弟子如阿阇梨相。依法莊嚴入曼拏羅。入已授此三昧頌曰

　今此金剛大悲箭　　破汝所有厭離心
　又此金剛智慧弓　　令汝得離貪愛慢　

復授此大明曰

唵(引)嚩日啰(二合)嚩(引)努(引)訥伽(二合引)吒野莎(引)賀(引一句)

授是大明已。然后令弟子除去面帛。右繞三匝頂禮賢圣。悉如阿阇梨所作已。授與如前本部印法及本尊灌頂。次當授與大金剛箭。復為立名金剛大愛。然后弟子作金剛舞及金剛歌而為供養。或復盡夜或復半夜。不應睡眠作歌舞等。及諸飲食隨意受用。如是一月或復一年不應睡眠。依法作諸成就事業。其后一切富樂一切所欲一切供養悉獲得已。然后隨應出曼拏羅

復次宣說成就之法。行人當用赤木作金剛弓菩薩像。結金剛箭印如是作已。行人依法持誦一年。其后得成金剛弓菩薩。壽命無窮不老不死

如上所說設有未成就者。若能于此本部大明持誦一遍。亦得敬愛鉤召作阿吠舍。或令旋舞歌詠戲笑自在。或復遣魔或解或縛或取財物。所有貪嗔癡等一切染法。或令增長或令止息。又或增長吉祥善法。適悅快樂及作敬愛。乃至一切色香味觸。諸適悅境皆得成就

此名大三昧邪大教王一切敬愛金剛大儀軌

爾時歡喜王菩薩摩訶薩。白金剛手菩薩摩訶薩言。我今于汝大儀軌中。我亦宣說善哉法門。若有行人修是法者。彼人常得一切如來所共稱贊。況復有余不稱贊者。又若行人日日于金剛手菩薩或如來前。稱念娑度娑度滿一千遍。或不限遍數。是人得心清凈。又得一切如來廣為稱贊善哉善哉。常無間斷所有諸成就法皆得成就

復次說此曼拏羅儀軌。依法當畫外曼拏羅。其內曼拏羅四方四門。中心當安金剛善哉菩薩。四方四隅安八金剛善哉賢圣。如是安布曼拏羅已。時金剛阿阇梨結金剛善哉三昧拳。入曼拏羅作善哉相頂禮賢圣。先稱娑度娑度。次以二手頭指。頭節微屈如鉤成請召印。誦此請召大明曰

唵(引)嚩日啰(二合)睹瑟吒野(三合引)野(引)呬(一句)娑(引)度缽啰(二合)尾舍曼拏藍(二)娑(引)度嚩尸(引)娑嚩薩哩網(二合)娑(引)馱野娑(引)度嚩日啰(二合)[口*弱](三)

誦是大明已。然后本尊來降為作成就。即聞曼拏羅中出善哉聲。次當依法引弟子入曼拏羅。入已授此三昧頌曰

　若善不善若自他　　是等語言不應出
　常當稱贊善哉言　　即得語業善成就　

復授此大明曰

唵(引)[寧*頁]那(引)嚩日啰(二合)賀那舍(引)說旦(一句)

授是大明已。然后令弟子除去面帛頂禮賢圣。弟子當結金剛善哉印作供養事

此名金剛善哉曼拏羅

復次宣說成就之法。行人當于如來像前。以金剛三業。諦心稱念娑度娑度滿百千遍。是人即得成佛。及得廣大成就事業

如上所說設有未成就者。若能于此本部大明持誦一遍。亦得稱贊敬愛戲笑歡喜。乃至獲得一切成就等法。此名一切歡喜金剛儀軌

爾時虛空藏菩薩摩訶薩。白金剛手菩薩摩訶薩言。我今于汝大儀軌中。我亦宣說本部大明。若有行人修此法者。當得一切灌頂及得一切富樂。即說大明曰

唵(引)嚩日啰(二合)啰怛那(二合引)毗施(引)迦(一句)薩哩嚩(二合引)啰他(二合)三缽咄迦(二合引)啰迦(引)毗詵左[牟*含](引)(二)嚩嚩吒吒怛啰(二合引)(三)

復次說此曼拏羅儀軌。先當依法畫外曼拏羅。內畫八輻輪。中安金剛寶掌菩薩。于八幅位安八護世天。一名日天二名月天。三名帝釋天四名多聞天。五名地天六名水天。七名火天八名風天。如是安布曼拏羅已。然后金剛阿阇梨。結金剛寶印稱念鑁字。入曼拏羅頂禮賢圣已。次以二手頭指。頭節微屈如鉤成請召印。誦此請召大明曰

唵(引)薩哩嚩(二合引)舍(引)波哩布(引)啰迦(一句)摩賀(引)嚩日啰(二合)啰怛那(二合)蘇哩野(二合引)野(引)呬(二)婆誐鑁沒[亭*夜]悉[亭*夜](三)嚩日啰(二合)馱啰薩帝那(引)野(引)呬(四)薩哩嚩(二合引)毗缽啰(二合引)焬(引)波哩布啰野(五)嚩嚩吒吒怛囕(二合引)(六)

誦是大明已。若見光明相。當知本尊來降為作成就。然后依法令其弟子作金剛寶拳。持以妙華入曼拏羅。入已授此三昧頌曰

　財法無畏諸施中　　唯一法施為最上
　日日無虛善所作　　金剛藏智汝當得　

復授此大明曰

唵(引)尾野訥嚩(二合)日啰(二合)賀那怛啰(二合一句)

授是大明已。然后令弟子除去面帛頂禮賢圣已。阿阇梨依法授與灌頂及授金剛寶。弟子乃結寶三昧拳印而為供養

此名金剛寶曼拏羅

復次宣說成就之法。行人應當仰觀虛空。持誦一年中無間斷。滿一年已所有一切成就。一切富樂一切供養。悉得自然從空中出。行人得與虛空藏菩薩等無有異

如上所說設有未成就者。若能于此本部大明持誦一遍。亦復能作鉤召。及能作縛或作敬愛。能使一切或來或去。或攝聚財寶或作散施隨意所用。或令出現地中伏藏。及能出現諸余金銀真珠摩尼財寶等物。及一切灌頂成就之法

此名一切義成就儀軌

爾時大光菩薩摩訶薩。白金剛手菩薩摩訶薩言。我今于汝大儀軌中。我亦宣說金剛光法。若有行人修此法者。是人當得無量光明普能照耀。及得一切光明。即說大明曰

唵(引)嚩日啰(二合)蘇哩踰(二合引)[打-丁+柰]踰(二合引)怛野薩哩嚩(二合)摩缽薩踰(三合引一句)

復次說此曼拏羅儀軌。先當依法畫外曼拏羅。中心應畫日輪曼拏羅。中安大光菩薩手持日月。如是安布曼拏羅已。然后金剛阿阇梨結金剛光明印。入曼拏羅作光明視。頂禮賢圣已依法結印。誦此請召大明曰

唵(引)嚩日啰(二合)蘇哩野(二合)摩缽薩踰(三合引)缽寢(二合引)缽啰(二合)塞契(二合)[口*弱](一句)

誦是大明已。本尊來降現日月輪相。為施一切成就一切富樂。然后令弟子著黃色衣。黃帛覆面手持燈炬。作金剛照耀入曼拏羅。入已授此三昧頌曰

　日日當于諸佛所　　或復金剛手像前
　應當常施于燈明　　彼人得離于睡眠　

復授此大明曰

唵(引)阿尾[寧*夜]多摩(引)葛啰(二合)摩(一句)

授是大明已。然后令弟子除去面帛頂禮賢圣。以所持燈炬作供養已。出曼拏羅

此名金剛日曼拏羅

復次宣說成就之法。行人應當仰觀于日。持誦本部大明滿百千遍。是人即得無量威光。與金剛光菩薩等無有異

如上所說設有未成就者。若能于此本部大明持誦一遍。亦能增長一切威光。所作無染復得自心清凈。而能出生三摩地光明照諸癡暗。又復于虛空中現日月輪出大光明。復現圓光顯眾色相除諸暗冥。一切世間光明普照于自身分。復有熾盛光明照耀。月中出水日中出火。乃至得入一切如來大金剛光明曼拏羅

此名大三昧邪金剛光明儀軌

爾時寶幢菩薩摩訶薩。白金剛手菩薩摩訶薩言。我今于汝大儀軌中。我亦授與無能勝幢法。若有行人修是法者。是人當于一切魔軍怨敵眾中得無能勝。一切珍寶財谷及富樂等。具得而無盡。即說大明曰

唵(引)阿波啰(引)[口*爾]多(引)屹啰(二合)始嚕(引)漆哩(二合)帝(引一句)薩哩縛(二合)設咄嚕(二合)缽啰(二合)摩哩那(二合)儞(二)薩哩嚩(二合)啰怛那(二合)特縛(二合引)惹(引)誐啰(二合)計(引)踰(引)哩(引)(三)惹野惹野(四)薩哩網(二合)彌(引)娑(引)馱野吽(引)怛啰(二合)吒(半音五)

復次說此曼拏羅儀軌。依法當畫外曼拏羅。于其中間依法抨量。作四方曼拏羅。周匝遍安金剛寶幢。中心安置金剛寶幢菩薩。亦執寶幢。于四方四隅各安諸妙珍寶種種殊異衣服莊嚴等具。如是安布曼拏羅已。然后金剛阿阇梨。二手作金剛拳。如豎立寶幢相。入曼拏羅已。阿阇梨心生戰栗。低伏其首作敬禮相。后復舉首誦此請召大明曰

唵(引)嚩日啰(二合)特嚩(二合)惹(引)誐啰(二合)計(引)踰(引)啰(引)誐蹉(一句)薩哩嚩(二合引)哩他(二合)缽啰(二合)努(引)彌(引)娑嚩(二)尾惹野尾惹野(三)悉[寧*夜](四)薩哩嚩(二合)僧誐啰(二合引)彌(引)毗踰(二合引)多(引)啰演帝哩(二合引)(五)

誦是大明已。然后本尊來降于虛空中。出現種種金寶財物衣服莊嚴等具。從是已后常得此施。然后依法令弟子入曼拏羅。入已授此三昧頌曰

　此是一切諸佛幢　　表諸波羅蜜高勝
　若置此幢于舍中　　諸惡友中得最勝　

復授此大明曰

唵(引)阿波啰(引)惹野嚩日啰(二合)塞普(二合)吒(半音一句)

授是大明已。然后令弟子除去面帛頂禮賢圣。阿阇梨授與寶幢。弟子即以此幢而為供養

此名最上幢莊嚴曼拏羅

復次宣說成就之法。行人應當依法安立金剛寶幢。諦觀持誦一洛叉數。后得寶幢成就已。即獲一切富樂受用等具。若有執此寶幢者。得與金剛寶幢菩薩等無有異。如上所說設有未成就者。若能于此本部大明持誦一遍。亦得一切事最勝。所有真珠摩尼。衣服莊嚴飲食受用。諸財物等皆悉獲得

此名大三昧邪無能勝幡幢儀軌

爾時極喜根菩薩摩訶薩。白金剛手菩薩摩訶薩言。我今于汝大儀軌中。我亦授與大歡喜法。若有行人修是法者。于一切時常得歡喜。即說大明曰

唵(引)賀賀賀賀(一句)摩賀(引)悉彌(二合)帝(引)(二)摩賀(引)必哩(二合引)底迦(引)哩計(引)(三)呬呬呬呬(四)

復次說此曼拏羅儀軌。依法當畫外曼拏羅。于其中間作四方曼拏羅。其狀齊平猶如齒相。中安金剛喜菩薩。二手結歡喜印。于其四方安四菩薩。謂金剛手菩薩灌頂菩薩等。如是安布曼拏羅已。然后金剛阿阇梨結歡喜印。入曼拏羅頂禮賢圣。次結請召印誦此請召大明曰

唵(引)摩賀(引)賀(引)娑阿(引)野(引)呬[口*弱](一句)薩哩嚩(二合)目欠(引)缽啰(二合)吠(引)舍野吽(引)(二)薩哩嚩(二合)必哩(二合引)多踰儞滿馱滿馱(三)薩哩嚩(二合)訶哩釤(二合引)娑(引)馱野呼(引)(四)賀賀賀郝(五)

誦是大明已。然后本尊來降不現事相。行人內自了知心大歡喜由是。出生喜法成就。然后弟子亦依法結印。次復持華入曼拏羅。入已授此三昧頌曰

　當于喜恚二法中　　無怨無親無苦樂
　常開喜眼喜言宣　　即得一切皆平等　

復授此大明曰

唵(引)薩哩嚩(二合)阿哩缽啰(二合)捺賀(引一句)

授是大明已。然后令弟子除去面帛。頂禮賢圣授與歡喜。金剛弟子當結金剛喜印而為供養

此名金剛歡喜曼拏羅

復次宣說成就之法。行人應當依本法儀。作喜悅面持誦百千數。然后得成喜根菩薩

如上所說設有未成就者。若能持誦本部大明一遍。亦能發生一切歡喜

此名大三昧邪金剛歡喜儀軌

佛說秘密三昧大教王經卷第二佛說秘密三昧大教王經卷第三

　　　　西天譯經三藏朝奉大夫試光祿卿傳法大師賜紫臣施護等奉　詔譯


爾時圣觀自在菩薩摩訶薩。白金剛手菩薩摩訶薩言。我今于汝大儀軌中。我亦授與三摩地法。何以故由能觀想此三摩地故。即能獲得一切如來大自在法。而為一切三界法王。所有我得觀自在名。亦從如是法中所建立故

時觀自在菩薩摩訶薩。即現高舉勢。左手執蓮華右手結開敷印。說此入三摩地法門大明曰

唵(引)野他(引)啰訖多(二合)彌曩訥[牟*含](二合一句)啰(引)誐弩(引)[日*殺]哩那(二合)里波野(三合)帝(引二)嚩(引)薩弩(引)[日*殺]室左(二合)尾尾抬(三)薩怛(二合)他(引)戍度(引)婆嚩薩捺(引)(四)

今此大明三摩地法門。若能依法諦觀想者。是人速得一切成就

復次說此曼拏羅儀軌。依法當畫外曼拏羅。中心應畫八葉蓮華。中安金剛眼菩薩。于八葉位安八持蓮華菩薩。如金剛手菩薩色相莊嚴。于外四隅當安梵王那羅延天大自在天十一面賢圣。如是安布曼拏羅已。然后金剛阿阇梨。結大蓮華印入曼拏羅。入已復結請召印誦此請召大明曰

唵(引)嚩日啰(二合)泥(引)怛啰(二合引)嚩路枳帝說啰(一句)尾說嚕(引)播(引)野(引)系(二)嚩日啰(二合)達哩摩(二合)三摩(引)地(三)薩哩嚩(二合)惹誐提那焬酤嚕(四)摩賀(引)缽訥摩(二合)賀娑多(二合引)嚩路(引)迦野[牟*含](引)(五)莎婆嚩戍[亭*夜](引)(六)尾戍[亭*夜]尾戍[亭*夜](七)娑(引)馱野(八)薩哩鑁(二合)娑(引)馱野缽訥[牟*含](二合)呼(引)(九)

誦是大明已。然后本尊來降。隨其福德為現一切成就事等。然后弟子先作蓮華三昧拳。復持蓮華入曼拏羅。入已授此三昧頌曰

　一切自性皆清凈　　世間若情若非情
　于一切處心常離　　染凈二種分別相　

復授此大明曰

唵(引)阿戍提賀那發吒(半音一句)

授是大明已。然后令弟子除去面帛。內心敬禮賢圣。以所持華安置壇中。后結蓮華三昧拳印而為供養

此名普遍曼拏羅

復次宣說成就之法。行人當造[巾*(穴/登)]像。依本法儀畫觀自在菩薩。于其左右畫八如來等。如是畫已。行人于[巾*(穴/登)]像前結大蓮華印。心想三摩地王。持誦一年后功行成已。即于一切世界中而得自在。與觀自在菩薩等無有異

如上所說設有未成就者。但能入此曼拏羅中。及持誦本部大明一遍。亦得一切成就一切富樂了知一切法能作一切事

此名一切世間自在儀軌

爾時金剛輪菩薩摩訶薩。白金剛手菩薩摩訶薩言。我今于汝大儀軌中。我亦授與入一切法門。若有能誦本部大明一遍者。是人即能入一切曼拏羅。得一切法不空成就。即說大明曰

唵(引)嚩目啰(二合)作訖啰(二合)吽(引)[口*弱](一句)

復次說此曼拏羅儀軌。應當依前曼拏羅法。復畫金剛界金剛輪金剛寶。于其輪中畫才發心轉法輪菩薩。四大菩薩一名大勇猛二名一切印主。三名大三昧四名大成就主。四隅復安戲鬘歌舞四供養菩薩。如是安布曼拏羅已。然后金剛阿阇梨。結金剛轉輪印猶如電轉。入曼拏羅入已右旋。即以前印于頂上轉。頂禮賢圣已。次以二手頭指如鉤。作金剛轉輪請召印。誦此請召大明曰

唵(引)嚩日啰(二合)作訖啰(二合引)迦哩沙(二合)野(一句)薩哩嚩(二合)摩賀(引)薩怛鑁(三合引)[口*弱]吽(引)(二)缽啰(二合)吠舍野薩哩嚩(二合)母捺啰(二合引)誐赧(引)吽(引)吽(引)(三)末特嚩(二合)那野薩哩嚩(二合)三摩焬(引)鑁(引)吽(引)(四)娑(引)馱野薩哩嚩(二合)悉提孕(二合)呼(引)(五)吽(引)吽(引)吽(引)吽(引)(六)

誦是大明已。然后本尊來降。彼阿阇梨即得大金剛阿阇梨加持而住。由先得入此儀軌中后乃得成大金剛阿阇梨。然后令弟子亦結金剛轉輪印。復以二手捧持妙華入曼拏羅。入已授此三昧頌曰

　若能日日或一月　　或復滿足于一年
　以勝供養隨力能　　供養曼拏羅最勝　

復授此大明曰

阿缽啰(二合)吠(引)舍那吽(引一句)

授是大明已。然后令弟子除去面帛。頂禮賢圣授與金剛輪印。即用此印而作供養

此名金剛輪曼拏羅

復次宣說成就之法。行人應當作金剛輪曼拏羅。隨其所樂分量大小。依法安布已。當入曼拏羅中。于尊像前旋繞而住。持誦本部大明一洛叉數。功行滿已。獲得一切最上曼拏羅圓滿集會。然后得成執金剛尊。或復得成才發心轉法輪菩薩。又若行人能于此本部大明持誦一遍者。是人即于一切大士諸秘密印。一切三昧一切成就。一切事業悉得圓滿

此名大成就入供養儀軌

爾時金剛法菩薩摩訶薩。白金剛手菩薩摩訶薩言。我今于汝大儀軌中。我亦宣說正法密句。若有行人修是法者。彼人能成一切事業。復能息除一切罪累所作成就。速得圓滿離諸魔障。乃至得成阿耨多羅三藐三菩提果。即說大明曰

唵(引)莎婆(引)嚩戍馱(引)薩哩嚩(二合)達哩摩(二合引一句)

復次說此曼拏羅儀軌。依法當畫外曼拏羅。中心應畫大蓮華輪。輪中獨安正法輪菩薩。如是安布曼拏羅已。然后金剛阿阇梨。結轉正法輪印安于頂上。入曼拏羅全身委地頂禮賢圣。以二手頭指。頭節微屈如鉤成請召印。誦此請召大明曰

唵(引)莎婆(引)嚩戍馱多(引)誐啰(二合一句)薩達哩摩(二合)作訖啰(二合)[口*弱]吽(引)(二)伊沙缽啰(二合)嚩哩多(二合)野(引)彌(三)帝(引)薩哩嚩(二合)達哩[牟*含](二合引)輸(引)馱野(四)薩哩嚩(二合)播(引)播(引)嚩啰拏(引)那(引)舍野惡(五)

誦是大明已。然后本尊來降。能令阿阇梨覺了諸法自性本來清凈。然后依法令弟子。如阿阇梨相入曼拏羅。入已授此三昧頌曰

　彼一切種常現前　　斯大法句為最上
　如佛世尊常所說　　此法即是不空聲　

復授此大明曰

唵(引)摩羅(引)訖啰(二合)摩(一句)

授是大明已。然后令弟子除去面帛。頂禮賢圣。次當授與正法密句。然后乃結正法密印而為供養

此名正法輪曼拏羅

復次宣說成就之法。行人依法隨應粉畫正法輪曼拏羅于其中間獨安本尊正法輪菩薩。如是安布曼拏羅已。行人依法入壇持誦不限遍數。乃至功行成已。現生得與轉正法輪菩薩等無有異

如上所說設有未成就者。若能于此本部大明持誦一遍。是人若有一切業障。惡夢惡相諸惡怖畏病苦憂惱。貪愛慳嫉忿恚輕慢。瘧疾纏繞鬼魅執持。印法禁制驚怖迷亂。斗戰諍訟諸惡嬈惱。乃至貪嗔癡等一切惡法皆得銷滅

此名金剛正法輪儀軌

爾時金剛無言菩薩摩訶薩。白金剛手菩薩摩訶薩言。我今于汝大儀軌中。我亦授與持誦法門。若有行人于此法中持誦一遍者。是人即得一切成就。圓滿一切殊勝事業。即說大明曰

嚩嚩嚩嚩(一句)

復次說此曼拏羅儀軌。依法當畫外曼拏羅。內畫四方曼拏羅相。中心獨安金剛語菩薩。手持數珠。如是安布曼拏羅已。然后金剛阿阇梨。結數珠印入曼拏羅。膝輪著地敬禮賢圣。以左手頭指微屈如鉤。右手作拳安于腰側成請召印。誦此請召大明曰

唵(引)嚩日啰(二合)嚩(引)左(引)野(引)系(一句)悉[亭*夜](二)嚩嚩嚩嚩[口*弱](三)

誦是大明已。然后本尊來降。為施金剛語成就法。然后依法令弟子。亦如前結印入曼拏羅。入已授此三昧頌曰

　日月清旦常持誦　　大明數滿一百八
　誦已無取亦無舍　　心住最勝真實理　

復授此大明曰

唵(引)母(引)迦沒啰(二合)多嚩(一句)

授是大明已。然后令弟子除去面帛。頂禮賢圣授與數珠。亦復如前而作供養

此名真實持誦曼拏羅

復次宣說成就之法。行人依法于本尊像前。結金剛語印持誦一年。功行成已即得金剛手菩薩。為施一切最上成就

如上所說設有未成就者。若能于此本部大明持誦一遍。一切所作亦得如意

此名大三昧邪無言儀軌

爾時金剛巧業菩薩摩訶薩。白金剛手菩薩摩訶薩言。我今于汝大儀軌中。我亦授與自羯磨法。若有行人修此法者。是人所作一切事業速得成就。即說大明曰

唵(引)摩賀(引)啰多(引)毗尸(引)迦(一句)窣睹帝儞哩(二合)爹布(引)惹玉呬也(二合二)尾濕嚩(二合)嚩日啰(二合)娑(引)馱野(三)薩哩鑁(二合)缽啰(二合)娑(引)捺野(四)嚩日囕(二合)儞哩(二合)爹儞哩(二合)爹尾酤哩嚩(二合)呼(引)(五)婆誐鑁嚩日啰(二合)葛哩摩(二合)阿(引)(六)

復次說此曼拏羅儀軌。依法當畫外曼拏羅。內畫金剛八曼拏羅。中安金剛巧業菩薩。于其八位安八供養賢圣。一名妙樂二名金剛灌頂。三名稱贊四名旋舞。五名嬉戲六名戲笑。七名妙味八名時分供養。如是安布曼拏羅已。然后金剛阿阇梨結嬉戲金剛印。復持妙華入曼拏羅。以身上分作金剛旋舞相而為供養。次當依法結請召印。誦此請召大明曰

唵(引)嚩日啰(二合)尾濕嚩(二合引)謨(引)伽(引)缽啰(二合)帝賀多(引)戍(一句)葛哩摩(二合)野(引)系[口*弱](二)缽啰(二合)吠(引)舍吽(引)(三)滿馱嚩尸(引)酤嚕(四)摩賀(引)嚩日啰(二合)馱啰(引)禰(引)(五)尸(引)伽囕(二合)呼(引)摩迦哩摩(二合)尼彌(引)(六)勞枳迦路(引)姑多啰(引)尼阿(引)戍(七)酤嚕酤嚕(八)娑(引)馱野娑(引)馱野阿(引)(九)

誦是大明已。然后本尊來降。如前大曼拏羅中所現祥瑞。后依法令弟子。亦如前相入曼拏羅。入已授此三昧頌曰

　金剛手等諸圣尊　　隨其力能伸孝敬
　自利利他事悉成　　日日常獻諸供養　

復授此大明曰

唵(引)賀那嚩日啰(二合)布(引)惹迦(引)哩野(二合引)禰泥(引)禰泥(引一句)唵(引)賀那嚩日啰(二合)布(引)惹(引)迦(引)[牟*含](二)

授是大明已。然后令弟子除去面帛。教授供養等法

此名金剛巧業曼拏羅

復次宣說成就之法。行人應當依法。于本尊像前隨力獻諸供養。供養本尊及諸如來。行人復作金剛旋舞秘密供養法。隨應持誦一年。功行成已。得與金剛巧業菩薩等無有異。復得一切如來施諸巧業成就

如上所說設有未成就者。若能于此本部大明持誦一遍。一切所作亦速成就。此名無上一切羯摩三昧儀軌

爾時金剛護菩薩摩訶薩。白金剛手菩薩摩訶薩言。我今于汝大儀軌中。我亦為說作擁護法。若有行人修是擁護法者。即于一切金剛部中而得隱身。何況能有諸惡魔等敢來侵嬈。即說大明曰

唵(引)摩賀(引)嚩日啰(二合)迦嚩左(一句)嚩日哩(二合引)酤嚕(二)薩哩鑁(二合)嚩日啰(二合)[亢*欠](三)

復次說此曼拏羅儀軌。依法當畫外曼拏羅。內畫四方曼拏羅相。周匝復畫金剛甲胄。甲有光相映密而現。中心安置金剛護菩薩。四面復安四大菩薩。一名金剛頂二名金剛毫相。三名金剛法四名金剛拳。如是安布曼拏羅已。然后金剛阿阇梨。結金剛甲胄印入曼拏羅。入已頂輪著地敬禮賢圣。次以二手頭指微屈如鉤。成金剛甲胄請召印。誦此請召大明曰

唵(引)薩哩嚩(二合)怛哩(二合)馱(引)睹迦多哩誐(二合)多(一句)薩哩嚩(二合)薩埵(引)犖叉拏(引)毗踰(二合)[寧*也]多(二)摩賀(引)末羅嚩日啰(二合)迦嚩左野(引)系(三)薩哩嚩(二合)怛他誐多(引)犖叉迦尸竭啰(二合)摩(引)野(引)系(四)摩賀(引)嚩日啰(二合)馱啰三摩曳(引)那(五)犖叉犖叉[牟*含](六)儞爹嚩日啰(二合)犖叉吽(引)[口*弱](七)

誦是大明已。然后本尊來降。隨其福德即得一切身命堅固猶如金剛。后依法令弟子結金剛甲胄印。復持妙華入曼拏羅入已授此三昧頌曰

　當于怨親二分中　　常行平等堅固慈
　一切擁護此善護　　汝應常作擁護事　

復授此大明曰

唵(引)薩哩嚩(二合)怛啰(二合引)薩野(一句)

授是大明已。然后令弟子除去面帛。復授此金剛被甲護身大明曰

唵(引)陟林(二合一句)

今此大明能盡三界悉作擁護及得一切敬愛。所有一切曼拏羅。皆用此甲胄大明而為供養

復次宣說成就之法。行人依法持誦甲胄大明滿百千遍。即于現生中身得堅固不老不死

如上所說設有未成就者。若能于此本部大明持誦一遍。是人能作一切金剛擁護金剛三業。而為結界及結曼拏羅界。獲得一切最勝甲胄法

此名一切最上擁護儀軌

爾時降諸魔菩薩。以一切如來方便攝化金剛藥叉法。謂金剛手菩薩摩訶薩言。我今于汝大儀軌中。我亦授與勝調伏法。若有行人修是法者。善能調伏諸惡魔等。所作降伏速得成就。即說大明曰

唵(引)嚩日啰(二合)藥叉(一句)嚩日啰(二合)能瑟吒啰(三合引)羯啰(引)羅(二)入嚩(二合)里多毗(引)沙拏(引)底嘮捺囕(二合)(三)羯羅(二合引)波屹儞(二合)塞建(二合)馱散儞傍(四)入嚩(二合引)羅(引)摩(引)羅(引)酤羅嚩怛啰(二合)系(引)毗踰(二合引)吽(引)(五)嚩日啰(二合)郝郝郝郝(六)

復次說此曼拏羅儀軌。依法當畫外曼拏羅。于其周匝畫金剛杵。焰光熾盛。內畫日輪曼拏羅。中安金剛牙菩薩。右手輪擲熾焰金剛杵。左手豎立頭指作期克印。所有色相及莊嚴等如本法說。如是安布曼拏羅已。然后金剛阿阇梨。以虎皮為衣頂發豎立。二手結金剛牙印。作大惡忿怒視。如打擲相。復結大笑印入曼拏羅。入已作警悟相頂禮賢圣。復以二手頭指如鉤成請召印。誦此請召大明曰

唵(引)薩哩嚩(二合)怛他(引)誐多摩賀(引)迦嚕努(引)播(引)野(一句)骨嚕(二合引)馱嚩日啰(二合)藥叉郝郝郝郝(二)曳(引)那薩帝(引)那(引)顛多扇(引)帝(引)毗藥(二合)(三)薩哩嚩(二合)怛他(引)誐多嚕卑(引)毗藥(二合)(四)薩哩嚩(二合)薩埵尾那野那(引)哩他(二合)怛網(二合五)阿底嘮捺啰(二合)室贊(二合)努(引)跛野(引)諾迦(六)三步(引)多悉底(二合)那薩帝那(引)野(引)呬(七)伊呬嚩日啰(二合)藥叉(八)伊呬嚩日啰(二合)贊拏(九)伊呬嚩日啰(二合)犖(引)叉娑(十)伊呬摩賀(引)嚩日啰(二合)馱啰訥瑟吒(二合引)怛迦母(引)栗帝(二合引)(十一)伊呬曳(二合引)呬怛啰(二合引)薩野(十二)賀那(十三)捺賀(十四)缽左(十五)尾那曳(引)缽啰(二合)底瑟姹(二合引)波野(十六)薩哩啰(二合)訥瑟啖(二合引)吽(引)(十七)系系系系毗踰(二合引)(十八)

誦是大明已。然后本尊來降為施成就。時阿阇梨先生怖畏。后即離怖身毛喜豎。得與執金剛尊等無有異。然后依法令弟子。結金剛藥叉印。復持妙華入曼拏羅。入已授此三昧頌曰

　應善護持諸佛教　　救護眾生義亦然
　復常警覺諸有情　　清凈一切魔怨境　

復授此大明曰

唵(引)嚩日啰(二合)藥叉毗(引)沙野毗踰(二合引一句)授

是大明已。然后令弟子。除去面帛置所持華。結大笑印頂禮賢圣。復結金剛利牙印而為供養

此名攝伏諸惡曼拏羅

復次宣說成就之法。行人依法于金剛手菩薩像前。如前結印持誦大明。一洛叉數功行成已。得成金剛手菩薩。善調諸惡者

如上所說設有未成就者。于此本部大明持誦一遍。亦能警覺調伏一切邪教學者。能使一切作阿吠舍。及令旋轉動搖發語言等。又令一切鬼魅執持者。悉得解脫。復為作護。亦能發起瘧毒等病。持諸惡者或令止息。及能息諸邪惡所怖。又于一切魔怨及諸惡有情中。或令生驚怖或印法攝持。或作鉤召或解或縛。或遣調伏或使愛敬或令適悅。乃至盡有情界悉使調伏普盡。一切事業皆得成就

此名金剛喜恚大儀軌

爾時一切如來金剛拳菩薩摩訶薩。白金剛手菩薩摩訶薩言。我今于汝大儀軌中。我亦授與一切印法。若有行人修是法者。不久當得一切最上成就法門。復得身命堅固猶如金剛。即說大明曰

唵(引)摩賀(引)蘇珂嚩日啰(二合)三摩曳(引四)[口*弱]吽(引)鑁(引)呼(引)(二)

復次說此曼拏羅儀軌。如大曼拏羅相。當畫此曼拏羅。中心安置金剛拳菩薩。周匝復畫諸曼拏羅中。一切大士各各標幟。有熾焰聚普遍照耀。如是安布曼拏羅已。所有阿阇梨及弟子。皆用金剛三昧拳而為印契。余諸所作一切法用。悉如大曼拏羅廣儀軌說。此中所作隨其力能

此名一切印曼拏羅

復次宣說成就之法。行人依法于本尊像前。結金剛大三昧拳印。持誦本部大明百千遍已。然后結前印亦為請召。即時一切如來等諸大士皆悉來降。是時行人自得見諸如來。他亦得見。如是功行成已。行人自身于現生中。得成金剛手菩薩。成就金剛三業。復得身命堅固

如上所說設有未成就者。如金剛手菩薩所說。若能于此本部大明持誦一遍。及入此曼拏羅中間。亦能善作一切事業。及得不空無能勝一切成就

復次頌曰

　金剛薩埵大無畏　　具足如是大樂法
　于彼一切如來中　　一切處為大主宰
　若求成就若供養　　一稱金剛薩埵名
　即同稱彼諸佛名　　及同供養彼諸佛
　若人得此大儀軌　　及得秘密真實門
　彼人得成執金剛　　即與諸佛同成就　

此名一切如來不空三昧大儀軌

爾時金剛手菩薩摩訶薩。聞諸菩薩如前。廣說一切如來不空無能勝三昧降伏大樂法門已。復說此頌曰

　菩薩最勝悲愿力　　乃能久處輪回中
　不入涅槃善所行　　救度眾生無等比
　如是菩薩真大士　　處輪回中常不怖
　廣利眾生無懈心　　一切精進善所作
　虛空無住復無邊　　而彼輪回亦如是
　勇發利益眾生心　　菩薩愿力能清凈
　今此天中天子眾　　常生貪愛放逸心
　及余所起貪愛者　　一切皆令得清凈
　真實儀軌我所授　　秘密大樂善成就
　根本無性最初門　　諸儀軌中首先說
　當知往昔前前世　　最初儀軌名大樂
　而彼往昔賢圣尊　　即我金剛薩埵是
　以彼一切眾生生　　及諸世界最初立
　乃發金剛妙歌音　　后為一切世界主
　我得具足妙樂性　　一切眾生從是生
　眾生由彼所生故　　一切欲貪皆遠離
　彼眾生法了知已　　若生若滅皆遠離
　普觀世間悉清凈　　猶如虛空無我相
　無眾生相無所度　　無佛果求無所證
　主宰造作寂靜已　　然起利樂眾生事
　雖復利樂諸世間　　常觀空性而寂然
　若不利樂諸眾生　　有所著因墮地獄
　所有十方世界中　　現住一切諸如來
　我說大明秘密句　　警覺諸佛皆云集　

大明曰

唵(引)摩賀(引)蘇珂嚩日啰(二合)薩埵(一句)[口*弱]吽(引)鑁(引)呼(引)(二)蘇啰多薩怛鑁(三合三)

　隨說如是大明時　　普得一切妙樂法
　清凈諸欲善成就　　一切世間得大樂
　我以諸佛加持力　　從佛最上化中生
　而彼諸佛加持力　　從我最上法身出
　所有諸佛大愛法　　及彼諸佛大樂法
　即是諸佛賢善性　　故說此劫為賢劫
　于彼賢劫中出世　　其佛名號拘留孫
　我從彼佛所傳授　　秘密法儀于今說
　所說名大三昧邪　　即顯諸佛大高勝
　彼大三昧真實理　　能施金剛大樂法　

爾時金剛手菩薩。欲令一切諸佛菩薩大會等眾。悉表示故。左手作金剛拳。右手戲擲勝初妙樂大金剛杵。作勇進勢安自心間熙怡微笑。重復說此大三昧邪真實大明曰

唵(引)摩賀(引)蘇珂嚩日啰(二合)薩埵(一句)[口*弱]吽(引)鑁(引)呼(引)(二)蘇啰多薩怛鑁(三合三)

說是大明時。一切諸佛心皆警動。以離貪金剛輪。摧破一切外道邪教

是時彼天帝釋天主等諸天眾。咸皆歡喜心生適悅。合掌頂禮金剛手菩薩。作是贊言快哉希有吉祥勝尊。快哉清凈諸佛法中最上大士

佛說秘密三昧大教王經卷第三佛說秘密三昧大教王經卷第四

　　　　西天譯經三藏朝奉大夫試光祿卿傳法大師賜紫臣施護等奉　詔譯


爾時金剛手菩薩摩訶薩。又復宣說妙樂金剛秘密大曼拏羅頌曰

　內外曼拏羅相分　　悉依大曼拏羅法
　中心依法安本尊　　所謂金剛薩埵像
　或用雕鏤或鑄造　　或塑或畫當隨應
　結加趺坐具威容　　執金剛杵高舉勢
　面現喜相身月色　　赫奕焰光遍圍繞
　諸佛寶鬘等莊嚴　　及諸瓔珞為嚴飾
　菩薩前后及左右　　依法應畫四大士
　黃赤白黑當隨方　　各執本部標幟等
　前安意生金剛尊　　勇執金剛器仗相
　右安枳里枳羅尊　　現踰始多善愛相
　后安念金剛大尊　　豎立仙幢表剎相
　左安欲自在圣尊　　現彼金剛高舉相
　輪隅復安四菩薩　　香華燈涂供養尊
　外隅色聲香味尊　　四門鉤索鎖鈴等
　禰踰賀半當安置　　箭等隨應諸標幟
　隅外復安四賢瓶　　插金剛枝滿盛水
　布壇場已作法者　　飾妙華鬘香涂身
　著赤色衣凈莊嚴　　入壇應結高舉印
　入已先當遍頂禮　　次作金剛嬉戲相
　左手為拳右如鉤　　成請召印大明曰　

唵(引)摩賀(引)蘇珂嚩日啰(二合)薩埵(引)野(引)呬(一句)尸(引)竭囕(二合)摩賀(引)三摩野怛埵摩耨三摩(二合)啰(二)缽啰(二合)沒[亭*夜]缽啰(二合)沒[亭*夜](三)蘇啰多薩怛鑁(三合)三摩(引)吠(引)舍(四)薩哩嚩(二合)迦(引)野嚩(引)枳唧(二合)多嚩日哩(二合引)毗踰(二合引)(五)婆誐鑁那那(引)禰儞馱那薩埵(六合)薩哩嚩(二合)悉提孕(二合)彌缽啰(二合)野蹉(七)遏怛啰(二合)曼拏梨(引)三摩野摩耨播(引)羅野(八)伊沙怛網(二合引)阿(引)訖哩(二合)沙也(二合)(九)缽啰(二合)吠(引)舍三摩曳(引)哩嚩(二合)特嚩(二合引)(十)嚩尸(引)羯嚕彌昧母捺啰(二合)缽乃(引)(十一)[口*弱]吽(引)鑁(引)呼(引)(十二)

說是大明已。復說金剛根本無性法門頌曰

　然后本尊大金剛　　以真實理而警說
　隨樂妙樂即真實　　一切自在法成就　

然后阿阇梨令弟子依法。右手作金剛拳安于腰側。左手持華入曼拏羅。入已授此秘密真實三昧頌曰

　諸佛常住妙樂法　　即金剛手大樂門
　一切從是大樂生　　應當尊敬如父想　

復授此大明曰

唵(引)蘇啰多嚩日啰(二合)發吒(半音一句)

授是大明已。復與誓誡言。若有違越此金剛手三昧者。我以不空明咒當作摧伏。令彼一切生中皆悉破壞。如是言已。令其弟子頂禮賢圣。次當授與五智金剛杵。然后乃為授其灌頂。作灌頂已。復為立名金剛灌頂。即誦此金剛灌頂大明曰

唵(引)嚩日啰(二合引)提缽底埵(一句)何毗詵左(引)彌(二)摩賀(引)蘇珂嚩日啰(二合)達啰系(引)嚩日啰(二合)那(引)摩呼(引)(三)

若作灌頂法時。誦此大明隨稱彼名而用作法。所言金剛灌頂者。謂于一切曼拏羅中。獲得大樂甘露金剛水。灌注心頂故。說名為金剛灌頂。作是灌頂時。所有本部供養法本部入壇印。及拋華等事皆如本法說。復次頌曰

　隨入一切壇場中　　所得果報悉最上
　大士所說常諦聽　　即得金剛大樂法　

最上果報者。所謂獲得諸隱身法。不為惡魔而來侵嬈。設使造作諸非橫事亦得成就。況復一切勝成就邪。復得一切具足增長一切智慧成辦一切事業。如上所說。皆是金剛手真實之言。又復修此法者。隨其力能隨所樂欲。一切上味飲食華鬘。諸妙樂具所應受用者。常悉安置奉獻本尊。或自受用皆無障礙。何以故此名金剛薩埵大樂法故

此名金剛妙樂曼拏羅

　復次我今當宣說　　畢竟常住成就法
　現生若得此法者　　彼能成就畢竟常
　如是菩薩諸大士　　雖處輪回而不著
　廣利無邊諸眾生　　不入涅槃善施作
　欲求本尊成就者　　當住妙樂勝境中
　秘密供養普獻陳　　作大鉤召而廣集
　后結秘密大印契　　次詠妙樂金剛歌
　作持誦事表了已　　得金剛手勝成就
　如是一切所欲心　　一切成就自在樂
　后成大執金剛王　　得已不老而不死
　若入曼拏羅中間　　一稱大明獲大樂
　諸勝成就若欲成　　一切最上皆成就　

此名最上秘密大三昧邪真實儀軌

爾時最初集會彼諸如來通達一切教者眾牟尼尊以秘密義俱問金剛手菩薩摩訶薩言

　汝說最初妙歌音　　而彼歌音何所表
　大三昧邪真實理　　汝具大慧今當說
　云何當說曼拏羅　　入者當得何果利
　云何金剛阿阇梨　　所作一切成就事
　云何最初金剛杵　　而為一切標幟相
　云何解說彼印義　　云何結印及成就
　云何秘密供養事　　及彼金剛供養法
　香華燈涂供養儀　　是中隨應分別說
　云何本尊成就法　　云何持誦及法用
　何人不得成就法　　鮮福者得又云何
　此等真實秘密門　　隨諸所問汝應說
　令修行者現生中　　常得一切大成就　

爾時金剛手菩薩摩訶薩為欲圓滿一切如來殊勝愿故隨應答此秘密法門

　所言最初歌音者　　此表初義或表愛
　法中隨力用莊嚴　　乃說吽字為歌詠
　我金剛手秘密心　　最初以此為妙歌
　一切成就悉令成　　是故以此表大愛
　真實曼拏羅法用　　金剛賢圣眾圍繞
　安立執金剛大尊　　一切妙樂成就者　

此答第一問廣如大儀軌中說

所言大三昧邪真實理者

　彼大金剛大薩埵　　共立金剛薩埵名
　而此最上大三昧　　一切諸佛不違越
　即彼根本無性法　　是為三昧真實門
　金剛大樂普賢身　　三界同悟本真覺
　如是最初器世間　　及彼眾生諸心行
　金剛真實性所持　　一切所作亦如是
　若不解此真實理　　又不能具凈信財
　彼求成就久難成　　若具信者速成就　

此答第二問

所言曼拏羅者

　隨處隨說如儀軌　　隨同行人同所依
　大三昧邪真實等　　彼諸大士依法畫
　諸佛菩薩普集會　　此即名大曼拏羅
　入者所得諸福報　　后當隨應分別說　

此答第三問

所言金剛阿阇梨者

　大曼拏羅分別已　　心曼拏羅為最上
　最先自入勝壇場　　先自灌頂后廣作
　金剛阿阇梨無等　　諸成就中悉無疑
　是故善具凈信財　　此名阿阇梨正行
　金剛薩埵心明等　　誦洛叉數得成就
　此即圣大阿阇梨　　諸教最上成就者　

此答第四

所言最初金剛杵者

　當知五欲大箭者　　即是五智金剛杵
　大金剛智所安立　　出生大樂成就法
　五智金剛大成就　　開發光明熾焰門
　一切佛大金剛杵　　如彼五智金剛說
　金剛杵有大光焰　　出現忿怒藥叉眾
　并余菩薩及圣賢　　此名最初金剛杵　

此答第五問

所言解說印義者

　所有身語心金剛　　是即最初堅固體
　影像和合表了門　　此說名為秘密印
　譬如世間國王印　　一切無敢違越者
　金剛大法印亦然　　諸佛尚不敢違越
　若人結此密印時　　金剛薩埵等圣眾
　為施成就勝法門　　怖彼或破三昧法
　若人結此密印時　　即得一切所攝受
　以此供養諸圣賢　　獲得三界中最勝
　世間所宜化導法　　隨應為說成就事
　以方便即普攝持　　能成一切成就事
　成佛為利眾生故　　發起一切方便事
　不以菩提為所求　　當知印義亦如是　

此答第六問

所言結印者

　十指堅固安于心　　二手后結金剛縛
　一稱大明隨掣開　　彼金剛縛大明曰　

唵(引)嚩日啰(二合)滿馱怛啰(二合)吒(半音一句)

　于諸印中用此縛　　能作自化成就事
　堅固真實成就中　　以怛囕字為等引　

復次宣說諸秘密印相

　欲作本法成就者　　應當先結于大印
　此印若結一遍已　　后諸所用隨應結　

此中大三昧邪印并儀軌者次第今說

　金剛薩埵加趺坐　　一切成就法相應
　先以左足而屈盤　　次以右足壓于左
　金剛薩埵灌頂已　　頂戴諸佛最勝冠
　結加趺坐如本儀　　后有日輪圓光相
　右手戲擲金剛杵　　左現高舉自在勢
　成就身語心金剛　　此是金剛薩埵相
　成此金剛薩埵已　　即成諸佛或菩薩
　得諸成就自在門　　所作成就皆圓滿
　又復身語心金剛　　隨其形像隨分量
　隨應標幟及印儀　　悉是金剛薩埵相
　若依本法結大印　　獲得最上勝成就
　若人供養即現身　　隨得供養及瞻仰　

其三昧邪印者。先當十指平掌。緊實相合名金剛掌。后以十指作縛名金剛縛。即于此縛中以十指頭相交。右手大指屈入掌中。與左手大指相合成印

復次不改前印。以二中指屈入縛中。二大指豎立如金剛杵相。此名妙樂金剛印

又不改前印二中指如鉤。作勇進勢安自心間名大樂金剛印。從此印中出生四印。即前金剛縛以二頭指如鉤。二中指與二大指。屈入掌中指面相向。成金剛眼菩薩印。又不改前印以二大指相觸。成金剛枳里枳羅菩薩印。又不改前印以諸指。向內展舒豎立頭指。成金剛幢菩薩印。又不改前印作有力勢安二髀間。成金剛欲自在菩薩印

復說諸法語印。先以吽字為妙歌音。后當宣說法智印明所謂

呼(引)吽(引)賀(引)阿(引)

復說諸羯磨印。此中先以二手作金剛縛。二頭指如鉤。二無名指入掌中置二大指處。成大三昧拳印。此印結已。復從羯磨拳金剛拳二拳。出生金剛薩埵菩薩高舉印

其印以二手先作金剛拳。如勇進射箭勢。次如立幢及高舉勢。后以金剛拳猶如電轉。升舉盤旋復作嬉戲。然以二手作有力緊密合掌。捧持華等先置頂上。徐徐而下作嬉戲相。次第獻諸供養。后作金剛旋舞秘密供養。又以嬉戲及金剛高舉相作旋轉勢。而復觀視頂禮一切賢圣。此印亦名大三昧邪大印。能作一切不空成就事業

復次宣說一切如來最上身金剛界大自在印。其印先作無畏坐身分平正。后以二手作一切如來金剛縛。二頭指如鉤后復磔開。彼二頭指如圓光相成印

復說金剛印。從一切金剛出生。其印先作加趺坐。次作金剛縛。其縛向外如安立最初三昧金剛杵相。后從金剛薩埵等金剛縛中出生諸指。以二頭指如金剛相成印

復次右手作有力持劍勢。名金剛善哉印。復次諸指頭背相鉤名為寶印。又不改前印諸指入中名金剛火焰印。又不改前印如轉衣勢作金剛蓮華合掌。后諸指入掌中。次復磔開名為輪印。又不改前印即此頭指等亦名指輪印。又不改前印作金剛掌名出生印。又以二頭指如鉤名中金剛印。又以二頭指向內。捻二大指名三昧金剛拳印。復以二手作金剛拳。依本法結此名羯磨縛印

復次宣說諸菩薩心印

此中先以右手作如來拳。左手作忿怒指。名金剛手菩薩印。又以二手作金剛忿怒指。二小指如刀相名金剛寶印。又以二頭指二大指。作四門相名灌頂印。又以二手作緊密合掌。二小指二頭指磔開。如四葉蓮華相名大蓮華印。復次此中屈入大指名如來拳。豎立頭指名金剛拳。若用頭指如劍相如镮相亦名善哉印。或如寶形亦名火焰出現印。復以二手作金剛拳。左手大指豎立。右手如三幡相名三幡印。復以右手大指。捻中指甲名四方轉輪印。復以右手握左手五指名數珠印。復以二手作戲鬘歌舞。從頂后下散。然后二手頭指各安掌心。余指展舒而復相觸名手相觸印。復以二手作拳。二頭指如鉤。二小指相捻。向外而轉名利牙印

復次宣說諸心印中羯磨法用。行人隨結諸心印時。應持誦本部大明一遍。當與本尊隨念智相應。后隨其力能而求成就。如是等印。于一切儀軌中求成就時。日日應當依法結用。即得一切最上成就

復次宣說一切教中通用印相

此中身印有其四種。一者奮迅二者鉤召。三者作阿吠舍。四者作播多那。若結此等四印。能作一切敬愛鉤召破惡等法。于剎那間即得成就

語印有四種。是即法智印明所謂

惡吽(引)吽[口*弱](一句)

此等印明。能作一切阿吠舍等諸成就法

心印有四種。一者一心遍入諸身廣作敬愛。二者能攝他心。三者作諸義利。四者息除諸苦。此等四印能作如上四種成就

復次金剛印亦有四種。所謂以金剛拳。一舉二下三打四持。此等四印。能作一切升舉沉墜破壞斷滅等事

觀視印亦有四種。一者戲笑開舉金剛視。二者瞬動剎那光明視。三者顰眉大惡忿怒視。四者兩目不瞬堅固視。此等四印。能除一切瘧毒執持等苦

復次一切印中若結大印。即得最上成就。彼大印者所謂金剛手菩薩大印。諸如來金剛降伏大印。觀自在菩薩大印。虛空藏菩薩大印。即此大印亦是三昧邪印

此中金剛手三昧邪印者如本法說

復次二手作金剛拳。先以左拳向外豎立頭指。右拳向內安于本心。名一切如來三昧邪印

又復先以右臂曲如環相。左手豎立頭指作期克相。此名金剛降伏三昧邪印

又復二手作緊密合掌。二小指二大指磔開。如四葉蓮華相。此名蓮華部中觀自在菩薩三昧邪印

又復二手作金剛縛。二頭指大指垂下。如開四門相。從三昧心起于灌頂門住。此名虛空藏菩薩三昧邪印。彼彼復有法智印明所謂

吽(引)阿(引)吽(引)紇哩(二合引)怛覽(二合引一句)

其羯磨三昧邪印依本法結

復次宣說諸菩薩心印中羯磨拳。此中金剛手菩薩羯磨拳者。即是金剛拳。如來部中一切如來羯磨拳者。即前金剛拳屈入大指名如來拳。金剛部中金剛拳者。豎立頭指作期克相名金剛拳。蓮華部中蓮華拳者。以大指相并捻中指甲名蓮華拳。寶部中寶拳者。如大寶三昧拳及金剛寶拳。依法結已即名寶拳。所有余合用印。如諸儀軌中標幟而結

此答第七問

所言印成就者

　行人日日清旦時　　應結大印求成就
　本尊根本心大明　　依法持誦滿百遍
　然后持誦小心明　　一切事業依法作
　復誦吽字妙歌音　　剎那即得印成就　

此答第八問

所言秘密供養者

　秘密歌舞大供養　　金剛薩埵成就者
　若增若減當隨應　　所作皆成獲妙樂
　又言金剛供養者　　如彼諸教中所說
　上下旋轉復觀瞻　　一切眾生得成就　

此答第九問

所言本尊成就者

　世間所有諸眾生　　若一切時求成就
　當與本尊法相應　　為利益故常持誦　

此答第十問

所言持誦及法用者

　行人不動于舌端　　復令唇齒二相合
　當依諸教中法儀　　離金剛語而持誦
　出深妙聲如鼓音　　此即佛部持誦法
　金剛部法云雷音　　金剛種生微妙語
　三摩地語蓮華部　　如其教敕如儀軌
　一切秘密妙歌音　　即是妙樂金剛語
　諸部持誦一百數　　鉤召法中二十一
　最上法中如教說　　不應懈倦常持誦　

此答第十一問

所言何人不得成就法者

　如我金剛手菩薩　　一切敬愛大樂門
　從彼出生一切法　　不清凈者不成就　

此答第十二問

所言云何鮮福人得成就者

　諸曼拏羅勝無等　　入者但當依法儀
　設使造罪鮮福人　　亦于現生得成就　

此答第十三問

此名大三昧邪大教王一切儀軌中最上儀軌

爾時金剛手菩薩摩訶薩。又復承諸如來教敕。普遍告語梵王帝釋等諸天眾。作如是言。諸天子汝等于此大儀軌中。應當各各亦說心明。隨其所說于長夜中作諸成就。廣為利益一切眾生。作是言已。時諸天眾咸皆歡喜。踴躍慶快心生適悅。即時俱共右繞世尊。釋迦牟尼如來及諸如來已。各各合掌恭敬頂禮。復向金剛手菩薩摩訶薩前咸禮足已。次第各各說自心明

爾時帝釋天主先說心明曰

唵(引)嚩日啰(二合)母瑟致(二合)薩哩網(二合)酤嚕(一句)

我此心明。若有行人依法持誦滿一洛叉。是人即得最上帝網成就。及能請雨亦能止雨。又能止除一切雷雹閃電等事。一切斗戰皆悉得勝乃至一切種子苗稼滋生增廣

此名帝釋天儀軌

爾時娑婆界主大梵天王說心明曰

唵(引)部(引)哩部(二合)嚩莎(一句)薩多(二合)咄薩(二合)尾睹哩嚩(二合)哩(引)赧(引)(二)婆哩仵(二合引)禰(引)嚩寫提(引)摩呬提(引)踰(引)(三)踰(引)那缽啰(二合)祖(引)那夜(引)咄(半音四)

我此心明。若有行人依法持誦滿一洛叉。是人能作息災增益敬愛降伏鉤召等法。一切事業皆悉圓滿。及能成就諸護摩事

此名大梵天王儀軌

爾時那羅延天主說心明曰

唵(引)摩(引)野(引)作訖啰(二合)娑(引)達野薩哩網(二合一句)薩哩嚩(二合)捺摩那吽(引)(二)

我此心明。若有行人依法持誦滿一洛叉。是人即能入阿修羅宮。能現一切幻化等事。能作一切調伏之法。乃至誦此心明滿一洛叉已。即于世間得大自在

此名那羅延天儀軌

爾時大自在天一切三界主說心明曰

唵(引)帝哩(二合一句)薩哩嚩(二合)薩哩嚩(二合)商葛啰(二)摩賀(引)嘮[打-丁+柰]啰(二合)薩哩網(二合)娑(引)達野吽(引)(三)

我此心明。若有行人依法持誦滿百千遍。是人于世間一切法中而得成就。若于一切種類中誦是心明時。悉能鉤召或作禁縛。或令阿吠舍或令作敬愛。或使其來或遣其去。或使動搖或令歌舞。或令迷亂或令破壞財物。乃至一切受用等物。或令悉得隨意受用。于一切母鬼眾中得無能勝。于諸曼拏羅中得為阿阇梨。一切事業隨意能作。乃至功行成已。一切最上成就法皆得成就

爾時三十三天諸天子眾說心明曰

唵(引)薩哩嚩(二合)啰底啰(引)誐悉[亭*夜](切身)呼(引一句)

我此心明。若有行人依法持誦滿洛叉數。即得一切天女及阿修羅女生信重心。于一切悉帝哩中得自在愛樂。復得一切人常所愛重。及于天中而得自在

爾時一切天女眾說心明曰

唵(引)啰底尾邏(引)娑(一句)薩哩嚩(二合)迦(引)母(二)羯啰摩羯啰摩(三)啰(引)摩野虎虎虎虎(四)

我此心明。若有行人依法持誦一遍者。是人即得一切阿缽蹉啰作大愛敬。如其行人隨心所欲。即得彼來施諸成就。若滿四年已。彼為現身作愛樂事。及余一切所作事業皆悉成就。復說三十三天諸佛菩薩現集大曼拏羅。當知此即世間儀軌。余所有法是不空成就勝成就法。其曼拏羅相四方四門。當依法粉畫。種種寶樹周匝莊嚴。豎立幡幢諸妙寶蓋。復以彼天妙園生樹。及俱尾那啰樹廣為嚴飾。其內復畫帝釋宮殿。中安世尊釋迦牟尼如來。十六大菩薩而共圍繞。如其方位依法安布。于外曼拏羅次第復安諸天等眾。如是安布曼拏羅已。金剛阿阇梨依法結印。其印以二手先作金剛拳。次二小指二大指相結。徐徐高起成金剛水印。復持妙華入曼拏羅依法拋華。后誦本部大明一遍。即能請召金剛薩埵等諸賢圣。然后令弟子亦如前法。結印持華入曼拏羅。入已拋華。華所墮處即是本尊。然后阿阇梨授與三昧頌曰

　一切佛法僧三寶　　執金剛尊亦復然
　隨力常行孝敬心　　汝得所欲皆成就　

說是頌已又復告言。從今已后一切所作皆得成就

此名三十三天現集會大曼拏羅

爾時金剛手菩薩摩訶薩。于諸如來前。宣說如上秘密大教王甚深法門已。復為利益諸眾生故。說此頌曰

　我為利益諸眾生　　復令一切教成就
　說此秘密大教王　　總集大三昧邪法
　若有欲求成就者　　應當常發凈信心
　而彼大執金剛王　　常居其頂作衛護
　行人諸欲受用等　　常得如意復作護
　彼一切苦悉銷除　　得衛護故無諸難
　所說一切成就事　　為利未來諸有情
　或耳或舌或夢中　　得金剛手常加被
　諸有所求速圓滿　　普集秘密大三昧
　得一切佛及圣賢　　常施一切成就法　

爾時金剛手菩薩摩訶薩。說是種種秘密法已。一切如來咸共贊言善哉善哉。是時一切大會等眾。皆大歡喜信受奉行

佛說秘密三昧大教王經卷第四