　　No. 1270

大圣歡喜雙身大自在天毗那夜迦王歸依念誦供養法

　　　　三藏沙門善無畏譯


大圣自在天。是摩醯首羅大自在天王。烏摩女為婦。所生有三千子。其左千五百。毗那夜迦王為第一。行諸惡事。領十萬七千諸毗那夜迦類。右千五百扇那夜迦持善天為第一。修一切善利。領十七萬八千諸福伎善持眾。此扇那夜迦王。則觀音之化身也。為調和彼毗那夜迦王惡行同生一類成兄弟夫婦。示現相抱同體之形。其本因緣具在大明咒賊經。今為諸行者。略說壇法念誦供養等次第。若不知此法之者。于余尊法難得成就。復多障礙。故先可修此道。若有善士善女等。欲供養此天求福利者。取香木樹造其形像。夫婦令相抱立之。身長五寸象頭人身。身著天衣及腰裳夫鼻[月*戾]下。婦鼻[月*戾]上。四葉為座。造像已了。不得換價。在室房中勿置佛堂。大身咒曰

南無毗那臾迦舍(一)訶室胝謨伽沙(二)怛侄他(三)唵陀曳訶陀曳訶(四)毗那臾訶(五)毗那臾訶(六)陀羅臾訶(七)破哩陀羅臾訶(八)商伽羯室胝(九)商伽羯室多(十)扇胝伽羅(十一)娑婆訶(十二)

此大身咒用息災愛敬之法

心中咒曰

唵枳里虐

是咒用增益福聚之法

心中心咒曰

唵虐虐[合*牛]泮吒

是咒用降怨調伏之法

身咒印　二手小指無名指內相叉。二中指二頭指相重交豎。二大指并直豎。是名根本印。以此印印心額喉頂。成護身法

心中咒印　右小指無名指把。中指頭指相重橫豎。大母指同直豎　即前身印之片印耳。以此印護凈供具并沐浴油

心中心咒印　二手作金剛縛。相雙當額。誦咒擲之惡人怨賊等。必凌伏也

第一壇法　作二肘圓壇。以瞿摩夷和黃土埿涂作之。而備二供。所謂遏伽水涂香時花燒香(安悉薰陸)蘿葡團丸。清凈蘇密。時節果子。乳糜肴膳。供具各儲二供。置壇左右。別銅鋺貯清胡麻油一升。誦大身咒護凈一百八遍。然后暖油。并沐浴尊像

咒水咒曰

唵阿那婆折哩婆隸那訶(誦七遍令沐浴)

第二念誦供養法　佛母心印　二手內縛當頞。二大指并各著頭指。咒曰

唵時那爾伽娑婆訶(三遍)

次蓮華母心印　如前佛母。但出右頭指來去。咒曰

唵阿嚕里伽娑婆訶(三遍)

次金剛母心印　印與前同。以左頭指來去。咒曰

唵跋折羅地利迦娑婆訶(三遍)

次被甲印　左手作拳按腰。右手同拳印五處。額左右肩心喉也。咒曰

唵仆入縛羅吽

次護凈香水印　用跋折羅印咒

唵枳里枳里跋折羅吽泮吒(七遍)

次以片根本印護凈壇中供具(誦大身咒三遍)

次對尊像稽首懺悔。隨喜勸請

次發念觀。此圣尊自在天。即摩訶毗廬遮那如來。為饒益無福眾生。權化示現此像。發此念觀歸依供養之者。必得無量福聚

次結地界　以根本印觸地。誦心中咒(三遍迎之)

次結界四方界以前印咒任意。周匝四界即成

次以凈土變印咒護凈土。七處(七處在末可見之)

次送車輅印　二手內又。即作開掌。二頭指直申頭相柱。以二大指撥二中指頭。咒曰

唵睹嚕睹嚕吽(三遍)

次召請印　如前根本契。但以大指來去。咒曰

唵波伽羅主那泥波多耶(七遍)

次作四葉坐　二手合掌。二頭指并。二無名指二小指相附。左右中指無名指。各相著豎開。即成四葉坐。咒誦心中咒。即想圣者來坐此座

次結空界　印咒如前以契轉上。三匝即成

次結火炎印　以左手密掩右手背。相重直豎二大指。相去二寸許。即成咒曰

唵阿三莽枳尼[合*牛](三遍)

次寂心澄念作供養法　金剛合掌誦咒

唵惡娑婆訶(十八遍)

次以尊像入著暖油鋺中。自遏伽水始。一一依次第作手印。取擎頂禮供養之。其手印二手作拳相雙。其上置供器。以慎誠心作意奉供　遏迦咒曰

唵[合*牛]拏里娘耶夜娑婆訶

涂花燒香種種供具等印。皆一同也。咒曰

唵吽納里娘耶夜娑婆訶(各誦三遍)

但獻酒印咒獻遏伽水

次作摩尼供印　兩手金剛合掌。二頭指如寶形。豎二大指即成。咒曰

南謨阿莫伽部若摩尼缽頭摩婆悉利怛他伽多毗盧吉帝三曼多波羅沙羅[合*牛](三遍)

即成遍滿法界廣大供具

次唱四智贊　金剛合掌。當額并左右。周轉印

次唱圣者贊嘆咒三遍。印同前

唵伽多波胝扇提娑婆悉胝摩訶伽多波胝娑婆訶

次作根本印。誦大身咒七遍。印身五處。禮大毗廬遮那如來(七遍)

次禮伽多缽胝帝婆羅若(七遍)

次念誦。以匙酌油。灌其像身。一日之中七百遍灌之。平旦四百遍。日中三百遍。正灌油之時。至心慎肅勿生他念。每一百八遍終。贊嘆供養。數數發愿陳所念之事。若三日乃至七日。一切善愿隨意成就一切。惡事悉皆消滅。是自在天處他化自在天。降游下界。風輪之纏淪其身故。用酒藥蘿卜及油等之物。常持齋故暮時不受供養矣。其所獻之食咒師自食。色力福壽共得增益

第三結鼻頓合法　若三日乃至七日。作法供養圣尊。于念愿事無感應者。更燒香發愿啟白所念之由。取白線誦大身咒一百八遍。咒其縒線結一百八節。截于二分結二天鼻端。其印用商佉印。二手金剛合掌。左右頭指與大指各共相捻即成。結鼻之后。三日夜間。不得行他處及與他人共語

第四調和法　其象頭人身瘺。有六辟牙折。絲鼻上。左手把刀。次手把果盤。下手把輪。右上手把棒。次手把索。下手把牙。若有忿怒之時。此像之前作小圓壇。設肴膳飲供酒藥蘿卜歡喜團等迎請。二手合掌屈二頭指。捻大母指頭。咒曰

[合*牛][合*牛]遮都盧破羅末陀儞曳娑婆訶(七遍)

每遍頭指來去。即以至誠心禮拜懺悔。以一一供具奉獻贊嘆。誦大自在天咒滿一千八遍。其印相。二小指二無名指叉掌內。豎二中指頭相著。二頭指各附中指背第一節。咒曰

唵毗多羅薩儞破賴摩羅他尼只多尼只多尼毗多尼毗多尼娑婆訶

供養已了陳所念事。取出壇中供具初夜之分。外作水壇。以其供等和清水散水壇。及擲灑諸方。咒曰

阿藹舍伽舍缽車

第五成辦一切事業法　若求曷阇等愛念者。燒卻布羅香。三日夜。設壇供等誦婆伽羅拏咒。日日三時時別千遍。印法。左右小指無名指。相叉入掌內。二中指直豎頭相合開莫著。二頭二大指押無名指。印七處。謂二膊咽下眉間發際頂頭后。咒曰

唵毗那臾伽扇那夜提婆伽羅拏耶娑婆訶

若欲降伏惡人者。自腳足下書其名字。一日夜不飲食。作禁縛印。誦阿毗遮咒。時別一千遍。印相二手合掌伏之。二中指直申頭相合。以二名指屈。二中指二小指申頭相合。以二大指按二中指上。以二頭指各屈大指上。大指上其大指頭指頭各動。用唵伽那波胝阿毗姤盧舍娑婆訶

若欲停口舌者。取井花水。誦大身咒一百遍。咒水散擲彼方。口舌必止。凡諸念求事。皆以身咒心中等三咒隨意修念焉。世間事業無不成辦是為世法要道也。人倫秘術無功頓法豈過于此哉。我今搜求秘教奧藏傳于末后。愿也有心之哲。宜試慎勿妄傳矣

大圣歡喜自在天法享和二壬戌年夏五月得洛陽智積院慈順僧正挍本對挍小池坊寶庫之本上木　　　　　　　豐山寓居沙門快道志