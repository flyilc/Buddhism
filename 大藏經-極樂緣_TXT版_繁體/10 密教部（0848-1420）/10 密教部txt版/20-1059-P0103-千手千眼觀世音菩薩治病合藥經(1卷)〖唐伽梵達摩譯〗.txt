　　No. 1059

千手千眼觀世音菩薩治病合藥經

　　　　西天竺國三藏伽梵達摩奉　詔譯


爾時佛告阿難言。此觀世音菩薩所說廣大圓滿無礙大悲心陀羅尼神咒者。真實不虛。若有人等所求愿。而欲請求觀世音自在菩薩摩訶薩者。取拙具羅香。咒三七遍燒。時觀世音菩薩必即來到(拙具羅香者安悉香是也)

若有人等橫鬼所著。取弭哩吒那燒作灰。和凈泥捻作橫鬼形。于千眼像前。取鑌鐵刀子。咒一百八遍。段段切斷為一百八遍。即稱彼名即差永差還復不著(弭哩吒那貓兒頭骨是也)

若有人等蠱毒所害者。取劫布羅香以和拙具羅香。各等分以井花水一斗和大上。煮取半升去滓取汁。于千眼像前咒一百遍咒即差(劫布羅香者龍腦香是也)

若有人等。為惡毒蛇蝎所螫者。干姜大小末咒一七遍著瘡上。立即除愈

若有人等邪惡怨敵以邪辭相謨傷害者。取凈土或面或蠟舍。作彼惡人形相。于千眼像前。取鑌鐵刀子。咒一百八遍。一咒一截。一稱其名。燒盡一百八段。彼人即歡喜修身厚重相愛恭敬。彼是無怨

若有人等患眼精壞者。若有清盲暗者。若白暈赤瞙無光明者。取呵梨勒果庵摩勒果鞞醯勒果。三各一顆搗破油下篩當研。時唯須凈護。莫令新產婦人及狗見。口中念佛。以白蜜若人乳汁和封眼中者。其人乳汁要須男孩子母乳汁。若女兒乳汁者。成其藥和竟者。還須千眼像前。咒一千八遍。著眼中。滿七日。在深室內。慎風房室五辛諸不凈物。即得精還明凈光盛

若有人等患虐鬼病者。取虎豹豺狼虎。咒三七遍。彼著身上即差。師子皮最上

若有人等被蛇螫。取被螫人結[月*寧]。咒三七遍。著瘡中即差(結聹者所聹耳穴內結耳屎是也)

若有人等患惡痓入心悶絕欲死者。取桃膠一丸。大小亦如桃實大。以清水一升和煎。取半升咒七遍。頓服盡即差。其藥莫令婦人煮。須凈護造也。夫諸藥造不須人無驗

若有人等患傳尸鬼氣伏連病者。取拙具羅香。咒三七遍。燒熏鼻孔中。又取七丸如菟失。大咒二七遍吞即差。慎酒肉五辛及惡罵。又取摩那屎羅和白芥子。印成鹽咒三七遍。于病者床下燒。其作病鬼身即壁裂也。鬼逆走不敢住也(摩那屎羅者雄黃是也。白者凈也。印成鹽美是也)

若有人等患一邊偏風。耳鼻不通手腳不便者。取胡麻油內木香煎。咒三七遍。摩拭身上永得除差。又取純牛蘇。咒三七遍。摩身上差好。若有婦人患產難者。取胡麻油。咒三七遍。摩產婦臍中及玉門中。若令口吞易生。若有女人懷妊死腹中者。取阿婆末唎草一大兩。以水二升和煮絞去滓。取一升汁。咒三七遍。服即出一無苦痛。若不出胎衣者。亦服此藥即出差(阿婆末唎草牛膝草是也)

若有人等卒患心痛不可忍者。為道尸疰取杜嚕香如乳頭成者一丸咒三七遍。口中嚼咽不限多小。令變吐即差。慎五辛酒肉油物諸不凈物及房內(杜嚕香者薰陸香是也)

若有人等被大燒瘡者。取熱瞿摩夷。咒二七遍。涂瘡上即差(瞿摩夷者烏牛屎是也)

若有人等患蛔蟲咬心痛者。取骨嚕末遮半升。咒三七遍。服即差。若重者一升。蟲即如綟索出來差(骨嚕末遮者白馬屎也)

若有人等患下瘡者。取菱[雨/月]葉搗絞取汁。咒三七遍。夜臥著眼中即差。若須用白牡馬失汁。咒三七遍。如上差(骨魯怛佉者新驢糞是也)

若有人等患腹中病痛者。取井花水和印成鹽二顆。咒三七遍。服半升即差

若有人等患赤眼者。及眼中有努肉。及有翳者。取奢弭葉。搗綟取汁。咒七遍。浸濱錢一宿更咒七遍。著眼中即差(奢弭葉者茍杞葉是也)

若有人等患畏夜不安。恐怖出入驚怕者。白線作索。咒三七遍。作二十一結。系項恐即除。非但除怖。亦得福生滅罪壽命延長

若有人等于家內橫起災難者。取石榴枝等截一千段。兩頭涂蘇酪蜜。一咒一燒盡一千八遍。一切災難患悉除滅。要在千眼像前作之

若取白昌蒲。咒一百八遍。系著右臂上。一切聞處論議得勝

若取奢弭葉。若枝柯寸截兩頭。涂真牛蘇白蜜牛酪。一咒一燒盡一千八段。日別三時。時別一百遍。滿七日咒師自悟通智

若有行人欲降諸大力鬼神者。取阿利瑟迦紫。咒三七遍。火中燒還須蘇酪蜜。要須于悲像前作之(阿梨瑟迦紫者木患子是也)

若取胡盧遮那一大兩。著流漓瓶中。置大悲像前。咒一千八遍。涂身點額。一切天龍鬼神人及非人皆悉歡喜(胡盧遮那牛黃是也)

若有人身被杻械枷鎖者。取白領失。咒一百八遍。涂于手上。用摩杻械枷鎖者。即自解脫

若有夫婦不和狀如水火者。取鴛鴦尾。于大悲心像前咒一千八遍。上帶之。彼是即終身歡喜相愛敬

若有人等被蟲食田苗及五果子者。取凈灰砂。咒一千八遍。散田四邊。蟲退散也。若有諸果樹兼咒水一百八遍。乃至一千八遍。灑著樹上。蟲不敢食害果也

若有人等逢鬼口禁吐沫不知人色應急死者。取虎魄玉細屑。咒一百八遍。以酒令服。又取骨嚕萬異絞汁。咒二七遍令服。又造其額上鬼神建。咒一百一八遍即差(骨嚕萬異者白馬屎是也)

若有人等被湯爛傷者。取木灰和水。咒三七遍。泥瘡上。日三遍。又熱瞿摩夷咒三七遍。涂瘡上即差

若有人等食諸畜生災毒。煩心悶欲死者。取凈土一升。以水三升煮取一升汁。咒三七遍令服即差

若有人等卒得諸腫[病-丙+魚]者。取蕪菁葉搗和清酒。咒三七遍。[打-丁+剛]腫上即差

若有人等惡腫入腹欲死者。取瞿摩夷燒和酒。咒三七遍涂腫上。又口令服即差

若有人等患鼻大衄下欲死者。取生蓬萊和水煮取汁。不限大小咒三七遍。令吞即留生

若有人等亦血痢血者。取桃脂大如雞子。咒三七遍令吞即差

若有人等患喈咳者。取桃子人一升。熱火和飴糖。咒一百八遍。頓令服盡。乃至須造三四劑病即愈

若有人患大便孔癢名。取草纏羅果。熱細末和糖。咒一百八遍。涂孔日三即差(草纏羅果者菟糸子是也)

若有人患大便不通。取葵子二升。以水四升煮取一升汁。咒三七遍數服即下

若有人患小便不通者。取瞿摩犢夷絞取汁。咒三七遍令服即愈(瞿摩夷者犢牛子之失是也)

若有人等患小便不通者。取房內梁上塵細下。篩以三指撮和清水。咒三七遍服差

若有人等小便數忽起者。若去斗許者。取括樓根一兩。以清水三升煮。絞取半汁。咒三七遍。若一百八遍。頓服即差

若有婦人任身卒得病。煮取小豆五升豉三升。以清水一斗煮。取三升汁。咒一百八遍。分為二服。即差病產生安樂

若有婦人患倒子產難生欲死者。取蓬萊一升。以水三升煮取一升汁。咒三七遍。令服即生無病

若有小兒患夜啼不安眠者。其兒目下書鬼之字。咒三七遍三唾即差息

若有小兒頭生諸瘡者。取瞿摩摩角鰓。燒末和豬暏。咒三七遍。涂瘡上即差(半角中子)

若有小兒患舌腫不能哺乳者。取東方乘汁。咒一百八遍。涂舌立愈

若有小兒口中生瘡不能食者。取黃連根。細搗篩下。以和男子母乳汁。咒三七遍。涂口瘡上即差

爾時觀世音菩薩摩訶薩告諸大眾言。若于如來般涅槃。末世眾生造蓬口。諸疾病應在無量。是故我今說療治法亦復如是。若比丘比丘尼。優婆塞優婆夷。善男子善女人等。若能受持此療治法救眾生苦者。當知是即我化身。以大悲心救眾生故。必我到其所。作諸法令有勝驗。是人受持大悲心隨心自在陀羅尼神妙章句能救世間苦。是人如我無異我身也

若有凈信男子女人。有能受持是救苦陀羅尼咒者。持世翳法。雖療諸病。以慈心故。必以至心應咒一百八遍。觀音力故無不著者。若有眾生能持我法。其人若在命終時。我急迎來。以無邊樂乘寶云車。速令往生安樂世界。蓮華化生成佛不久

爾時釋迦牟尼佛贊觀世音菩薩言。善哉善哉大士。如是如是如汝所說。若有善士善女等。以一分藥施疾病者。現在得福滅罪。于當來世福報無盡。生生世世受無病身受諸快樂。天上人中受諸勝利。天上人中壽命無量。得道不久

爾時會中大眾菩薩摩訶薩等。梵釋四王天龍夜叉諸神鬼王人非人等。聞佛所說皆大歡喜。信受頂禮回向奉行

千手千眼觀世音菩薩療病合藥經