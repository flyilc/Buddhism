　　No. 1185A

佛說文殊師利法寶藏陀羅尼經

　　　　大唐南印度三藏菩提流志譯


如是我聞。一時婆伽梵在凈居天宮。與大菩薩摩訶薩眾。及無量凈居天子。前后圍繞供養恭敬尊重贊嘆瞻仰如來。是時世尊正于眾中。為諸大眾說陀羅尼無量妙法。復為利益未來世中薄福諸眾生故。便入三昧名曰演光。于其頂上放無量種種光明。其光旋環照無量無邊諸佛世界。照已卻來繞文殊師利童子。便入于頂。其光從頂入已。文殊師利即入三昧。名曰陀羅尼自在王。入此三昧。即從口中出無量種種色相光明。其光出已。便入金剛密跡主菩薩頂中。爾時金剛密跡主菩薩。即從座起偏袒右肩。右膝著地向佛合掌。恭敬頂禮瞻仰尊顏。而白佛言世尊往昔為我說如是言。我法滅后于贍部洲惡世之時。文殊師利廣能利益無量眾生當作佛事。惟愿世尊為我分別演說。于何處住復于何方而能行利益。矜愍擁護諸眾生故。愿為說之

爾時世尊告金剛密跡主菩薩言。善男子乃能為諸有情發問于我。善哉善哉汝今諦聽諦聽善思念之。我今為汝分別演說。是時金剛密跡主菩薩聞佛語已歡喜踴躍。整理衣服一心受聽

爾時世尊復告金剛密跡主菩薩言。我滅度后于此贍部洲東北方。有國名大振那。其國中有山號曰五頂。文殊師利童子游行居住。為諸眾生于中說法。及有無量諸天龍神夜叉羅剎緊那羅摩睺羅伽人非人等。圍繞供養恭敬。于是世尊復告金剛密跡主言。是文殊師利童子。有如是等無量威德。神通變化自在裝嚴。廣能饒益一切有情。成就圓滿福德之力不可思議。復告金剛密跡主言。文殊師利有陀羅尼最勝極秘密心真言。并畫像及漫拏羅印法。于后末世佛法滅時惡法增長。諸災興起如此之時。于當來世贍部洲中。薄福少智諸眾生輩惡業增長。五行失序陰陽交錯。風雨不調惡星變怪。天人修羅斗戰竟起。天人減少修羅增長。種種諸災。如此之時流行于世。惡鬼下降變為女形。與諸眾生作種種病。所謂喉閉疔瘡疥癩腹痛。瘧病或一日二日三日四日。乃至七日一發。或患風黃痰病或三病俱起。頭痛瘡腫眼痛。大小便痢諸雜等病。其惡鬼神或變身。為蟲狼虎豹師子之身種種諸獸。于世間中攝諸眾生。啖諸精氣威失力衰。如此之時贍部洲中。無量眾生橫遭枉死。縱有諸醫不能救療。如此世時一日之間有三十尾末啰數。是故金剛我今令汝轉與眾生。說此陀羅尼法使展轉受持。何以故此贍部洲所有眾生。常發菩提大善愿心。我輩何日能得離此煩惱苦海無明愛獄。是故令汝常教化廣為流布。令于佛塔及三寶處發正信心。修學善業勿起非法。孝順父母尊重師長。于諸賢善生奇特想。恒以花香百味甘膳。供養恭敬尊重贊嘆。誦此最勝陀羅尼。七日七夜每日授八關齋戒。此諸陀羅尼亦須念誦。爾時如來大悲愍念。即說是廣深智雷音王如來陀羅尼曰

曩謨尾補攞沒地儼鼻啰孽哩耳哆邏若(子攞反)野怛他誐哆野　怛儞也(二合)他尾補攞孽耳帝尾補攞娑嚩(二合)[口*(隸-木+士)]尾補攞喻儞勢阿曩攞細　阿曩攞娑誐底孕(二合)誐帝娑嚩(二合)訶

次說除一切障如來陀羅尼

曩莫薩嚩儞(引)嚩啰拏尾瑟劍(二合)毗儜哆他誐跢野　怛儞也(二合)他系冥系冥系莽系娑嚩訶

次說阿彌陀如來陀羅尼

曩謨弭哆婆(去)野怛他孽哆野　怛儞也(二合)他阿蜜哩都納婆(二合)吠(征閉反)阿弭哆三(去)婆(去)吠(亦如前)阿弭哆尾訖囒(二合)帝娑嚩(二合)賀

次說功德處如來陀羅尼

曩謨虞(上)拏(引)迦啰(引)野怛他孽哆野怛儞也(二合)他誐誐曩(引)[口*(隸-木+士)]誐誐曩三(去)婆(去)吠誐誐曩吉底(丁以反)羯[口*(隸-木+士)]娑嚩(二合)賀

次說遍覆香如來陀羅尼

曩莫三(去)滿多彥(上)馱(引)野怛他孽哆野怛儞也(二合)他(引)三(去)么(引)三銘娑嚩(二合)賀

次說難勝行如來陀羅尼

曩莫阿跛啰(引)爾多尾訖啰(二合)么么孽爾多誐(引)弭寧怛他(引)孽跢野怛儞也(二合)他么么銘娑嚩(二合)賀

次說除慢如來陀羅尼

曩謨么曩娑擔(二合)婆(引去)野怛他蘗哆野怛儞也(二合)他么弩(鼻聲)尾舜(入)遞么弩(鼻聲)尾戎(引)陀寧娑嚩(二合)賀

次說斷一切障如來陀羅尼

曩莫薩嚩沒馱　冒地薩怛嚩南　曩莫薩嚩寧(引)嚩(十)啰拏尾史劍毗抳怛他蘗哆夜啰賀帝三藐三(去)母馱野　怛儞也(二合)他濕吠帝迦啰陛入嚩(二合)里底曳娑嚩賀漸婆寧　娑擔婆寧　謨賀寧娑嚩賀報(引)拏哩(引)迦(引)野娑嚩賀護銘達摩達摩進哆曳娑嚩賀達[口*(隸-木+士)]尾達[口*(隸-木+士)]迦羅尾孕迦嚕哆曳娑嚩賀扇帝詰(上)寧儞(入)嚩(引)跛抳娑嚩賀杜嚕杜嚕尾杜嚕地曳娑嚩賀缽納么娑嚩[口*(隸-木+士)]缽納么三婆吠抧迦[口*(隸-木+士)]呬單迦哩(引)曳娑嚩(二合)賀

次說月光菩薩陀羅尼

曩莫薩嚩沒馱　冒地薩　怛嚩南怛儞也(二合)他戰捺啰缽啰陛戰娜曩主啰拏罽邏娑嚩底薩嚩沒馱地瑟恥跢拏謨儞(泥以反)帝娑嚩(二合)賀

次說文殊師利菩薩陀羅尼

曩謨阿(引去)哩夜(二合)曼祖(祖魯反)室哩曳冒地薩怛嚩(二合)野怛儞也(二合)他惹(子禮反)曳惹曳若野臘吠惹野摩賀么娑嚩(二合)賀

次說觀自在菩薩陀羅尼

曩謨阿(引)哩夜(二合)縛路枳帝濕嚩(二合)啰(引)野冒地薩　怛嚩野　怛儞也(二合)他誐誐曩(引)滯誐誐曩三母蘗帝誐誐曩尾訖囒帝曀爾銘爾么惹銘爾娑嚩(二合)賀

次說普賢菩薩陀羅尼

曩謨阿(去)哩野(二合)三(去)滿多跋捺啰(二合)野冒地薩怛嚩(二合)野　怛儞也(二合)他　系跋捺[口*(隸-木+士)](二合)摩賀跋捺[口*(隸-木+士)](二合)阿底跋捺[口*(隸-木+士)](二合)尾誐多啰(引)惹(子攞反)細摩賀尾誐多啰(引)惹細系縻嚩底羯么(引)嚩啰拏(鼻聲)尾戍(引)陀寧娑嚩(二合)賀

次說彌勒菩薩陀羅尼

曩謨阿(引)哩野(二合)昧怛哩(二合)夜野冒地薩怛(二合)嚩野怛儞也(二合)他昧怛哩(二合)昧怛哩(二合)昧怛啰么(引)曩細娑嚩(二合)賀

次說虛空藏菩薩陀羅尼

曩莫阿(引)哩野(二合)乞灑(二合)野么多裔　冒地薩怛嚩(二合)野怛儞也(二合)他阿(引)乞灑(二合)裔普阿乞灑(二合)曳普阿乞灑(二合)野羯么尾戍(引)陀寧普娑嚩(二合)賀

次說無盡意菩薩陀羅尼

曩莫阿(引)哩野(二合)乞灑(二合)野么多裔冒地薩怛嚩(二合)野怛儞也(二合)他阿(引)乞灑(二合)裔普阿乞灑曳普阿乞灑曳普阿乞灑野羯么尾戍(引)陀寧　娑嚩賀

次說維摩詰菩薩陀羅尼

曩莫阿(引)哩夜(二合)尾么攞吉多曳冒地薩怛嚩(二合)野怛儞也(二合)他(引)言底跢薩嚩爾乃啰底吉底哆薩嚩爾嚩曰啰(二合)迦[口*(隸-木+士)]嚩曰啰(二合)婆吠嚩曰啰(二合)陛娜迦[口*(隸-木+士)]娑嚩(二合)賀

次說除一切障菩薩陀羅尼

曩莫薩嚩[寧*頁](引)嚩啰拏(鼻)尾瑟劍鼻抳(尼貞反)冒地薩怛嚩(二合引)野怛儞也(二合)他(引)薩嚩(引)嚩啰拏(鼻)尾瑟劍鼻娘娑嚩(二合)賀馱睹尾迦娘娑嚩(二合)賀迷伽(重)尾娑普吒泥娑嚩(二合)賀阿(去)嚩止多迦(引)曳娑嚩(二合)賀么攞捺那埿娑嚩(二合)賀冒地孕誐娜娜埿娑嚩(二合)賀羯么儞(寧逸反)嚩(引)比多迦曳娑嚩(二合)賀[目*壹]迦(引)啰(引)么(引)曳娑嚩(二合)賀庾(去)誐佐(引)曳娑嚩(二合)賀薩嚩沒馱毗色訖多(引)曳娑嚩(二合)賀沒啰憾銘跛虞(上)茶(引去)曳娑嚩(二合)賀薩嚩達摩鼻色訖多(引)曳娑嚩(二合)賀薩嚩沒馱鼻瑟跓跢曳娑嚩(二合)賀[目*壹]迦失[口*呂]誐(引)曳娑嚩(二合)賀阿失陵誐(引)曳娑嚩(二合)賀阿步(引)跢曳娑嚩(二合)賀阿三(去)步(引)跢曳娑嚩(二合)賀薩嚩耨軀(去引)缽舍滿泥娑嚩(二合)賀

次說月光童子陀羅尼

曩莫戰捺啰(二合)缽啰(二合)婆(引去)野矩么(引)啰步跢野怛儞也(二合)他缽啰(二合)陛缽啰(二合)婆(去引)嚩底達摩尾舜(入)地婆靺(上)睹銘娑嚩(二合)賀(引)

爾時佛告金剛密跡主菩薩言。若有善男子善女人。念誦此十八天陀羅尼者七日七夜。彼人所有過去現世三業等罪。乃至一切諸障悉皆消滅身心清凈。所有世間風黃疾病。及諸余病患悉得除差。一切鬼神布單那鬼顛狂鬼夜叉羅剎執鬼毗舍阇鬼。拏枳儞鬼并噏人精氣。諸余一切鬼神。常去此人十二由旬。及饑荒疫病并他病。風雷閃電霹靂之患不相損害。若男子女人身有災厄。當于宅內安置舍利塔并佛形像。畫文殊師利童子像。燒種種香沉水香白膠等香。然燈散花上妙果瓜眾味珍羞。每日供養七比丘食。書寫受持讀誦此經依法修行。勤心念誦繞塔行道。所有諸患及余災厄悉當除滅。爾時世尊復告金剛密跡主菩薩言。此文殊師利法藏中有真實法最殊勝法無有比法。能為眾生作如意寶。能令所在國土十善勤化。若國王行十善者。國王所作悉皆圓滿。此八字大威德陀羅尼者。乃往過去無量百千恒河沙諸佛所說。為擁護一切行十善國王。令得如意壽命長遠。福德果報無比逾勝。諸方兵甲悉皆休息國土安寧。王之所有常得增長。此陀羅尼能利益憐愍一切有情諸眾生故。能斷三惡道能作一切安穩法。如佛現在處世無異。此是文殊師利菩薩身。為利益眾生故。現是身為咒神像。能圓滿一切意樂等事。若人能暫時聞憶念此陀羅尼。即能滅四重五逆等罪。何況常念誦之。爾時世尊說此語已。金剛菩薩復白佛言。世尊向者如來所說八字大威德陀羅尼。何者是。唯愿說之。爾時世尊告金剛密跡主菩薩言。汝今諦聽諦聽我當為汝說。此八字名大威德秘密心陀羅尼。如佛住世一無異也。能與一切眾生。于黑暗中作大明燈。爾時如來即說陀羅尼曰

曩莫阿跛哩弭跢庾枳娘(二合)曩尾[寧*頁]失者(二合)野啰(引)惹(子禮反)奈啰(引二合)野怛他(去)蘗哆野曩謨曼租(子魯反)失哩(二合)曳矩么(引)羅步哆野怛儞也(二合)他唵惡(引聲)尾(引)啰吽(引)佉(上)佐(上)[口*洛]

于是世尊告金剛密跡主。言是八字最勝大威德心真言者。所住之處如佛在世無有異也。能現諸佛種種神力不可思議。亦能作大神通變化。我今略贊此陀羅尼少分功能。我若具說。無量俱胝那庾多百千大劫說不可盡。金剛密跡主。此陀羅尼若男子女人不能辦作承事供養法者。在家迫迮作種種家業。但能憶持不忘。依時念誦。隨分不闕供養少多。亦得成就。除不至心不正信心。不發大乘菩提之心。興行誹謗于三寶所起不善心。行諸惡業。此等之人一切小法猶不成就。況復大法能成就之

爾時佛告金剛密跡主言。若有善男子善女人。能念誦此陀羅尼一遍即能自護。兩遍能護同伴。三遍即大擁護。住十地菩薩不能越過。何況諸小類眾生。若誦四遍即得擁護合家大小。五遍即能擁護一切眷屬。六遍即能擁護一切城邑村坊等。誦七遍即能擁護一切眾生。若欲著衣裳時當加持七遍。能除一切惡毒及諸災難。若洗手面時當加持水七遍。能令眾人生貴仰心。所有諸惡鬼神見者悉當降伏。一切諸人皆復敬重。降彼惡心生歡喜心。若人患身體支節疼痛。加持暖水一百八遍。洗浴即得除愈。若每日早起以水一掬加持七遍飲之。在身所有正報悉得消滅何況無災厄者。及諸三業亦得消蕩。并得壽命長遠。若加持飲食七遍吃者。一切諸毒不能為害。若見惡人及見怨家。當須念誦此真言。所有怨家起惡心者。當自降伏除攝嗔心慈心相向。有恐怖處當至心念此真言即得除怖。若欲臥時誦此真言一百八遍。即得好夢知善惡事。若有人患諸瘧病。其持誦人視患瘧人面。切誦八字真言一千八遍即得除愈。若欲入陣時。當以牛黃書此真言紙素上。帶著身上。一切刀杖弓箭鉾斧不能為害。若入陣時畫文殊師利童子像及真言。于象馬上置安。軍前先引。諸軍賊等不能為害自然退散。其畫像作童子相貌。乘騎金色孔雀。諸賊見者悉皆退散。若常念誦。所有五逆四重等罪悉得消滅。常得面睹文殊菩薩。行住坐臥常須念誦憶持不忘。每誦一百八遍勿令斷絕。常得一切眾生歸伏。若加持發髻七遍。一切眾生見者悉皆降伏惡人退散。若能每日三時念誦一時一百八遍。所作稱意所求如意諸愿悉得隨心。一切皆得圓滿具足。得大富貴所行自在。臨命終時得普門三昧。及得親見文殊師利菩薩。爾時佛告金剛密跡主菩薩言。善男子此文殊師利陀羅尼。若有國王王子妃后公主及諸官貴。能書寫于宅中著者。得大富貴所有諸災悉皆消滅。所求諸愿皆得圓滿。常得善神圍繞加護。不令鬼魔來相嬈惱。爾時佛復告密跡主言。此秘密陀羅尼不可思議。諸佛威德亦不可思議。爾時釋迦牟尼如來復告金剛密跡主言。此八字秘密威德大陀羅尼。復有畫像法利益一切。諸修行十善國王者說。若有善男子善女人。持此陀羅尼用少功夫得大覆護。復能擁護諸王子妃后宮人婇女百寮輔相。及諸士女并之國士。一切人民所有田宅。如此之類悉皆安樂。凡此畫像若有人但能所在處安置者。于中有王賊水火刀兵劫賊。及諸災難并得除息。乃至非時疫病旱澇不調。蟲霜損害咸當除滅。常得依時龍王降雨苗稼豐熟。國人康悅無諸災難

爾時金剛密跡主菩薩摩訶薩。白佛言世尊。向者所說廣大畫像等法。當云何作唯愿說之。爾時世尊告言。善男子凡欲畫像。先覓上妙細白疊。次須簡擇日月吉宿良曜太白直次。刻分吉祥時善。然后畫像。于清凈處以香湯掃灑。取衢摩夷而涂其地。懸諸幡蓋燒龍腦等香珍饌供養。其疊須闊八肘長十二肘。先于中畫釋迦牟尼佛。坐七寶蓮華座如說法勢。于佛右邊畫文殊師利。如童子相貌頂戴寶冠。項著瓔珞種種莊嚴。身如郁金色面貌熙怡瞻仰如來。次右邊畫觀自在菩薩。次畫普賢菩薩。虛空藏菩薩。無盡意菩薩。次于釋迦牟尼如來左邊。畫彌勒菩薩。次畫無垢稱菩薩。次畫除一切障菩薩。次畫月光童子。次畫金剛藏菩薩。已上菩薩等。各于七寶蓮華座上。皆須畫本形。乃至手執。并依本法畫之。勿使漏脫。復于釋迦如來上。畫七佛。所謂廣大智甚深雷音王如來。除一切障如來。阿彌陀如來。功德處如來。普香如來。難勝勇雷音行如來。心不動如來。此七佛皆須次第畫之。其身皆作金色各如說法相。其畫像上兩角。各畫一天仙。頂戴花鬘各一手執花一手散花。半身隱于云中。形貌端正種種七寶以為瓔珞莊飾其身。其釋迦牟尼佛蓮華下。畫二龍王。一名難陀二名憂波難陀。其二龍王并于無熱惱池中出半身。以手托共執釋迦如來所坐蓮華莖。作珍重用力勢。其龍王并作人面。頭上各畫七個蛇頭。頭皆白色身作人形。種種雜寶以為嚴身。皆仰瞻視目睹如來。文殊師利下。畫野漫德迦忿怒王。仰觀文殊菩薩。如授教勢。彌勒菩薩下。畫持明人。以本相貌手執香爐[跳-兆+互]跪而坐。瞻視世尊如聽法勢。畫像四邊。散畫龍花及諸妙花。下左邊畫梵天王魔醯首羅天四天王天。次畫四個阿素羅王。次畫四個執鬼神曜王。右邊畫那羅延天帝釋天四天王天。次畫四阿素羅王。次畫四個執神王。已上各依本形貌。皆須執持器仗不得差錯。次畫九個執神。其身半隱合掌向佛觀如來相。說此像已。爾時如來便以贊頌而說偈言

　此妙畫像法　　最殊勝功德
　往昔諸如來　　廣贊不思議
　我今言少分　　說是不思議
　若有諸智者　　能起一念心
　依法畫此像　　獲福德無量
　供養生恭敬　　所有俱胝劫
　四重五逆等　　極深諸惡業
　念此像功力　　剎那即得滅
　世間中所有　　諸惡趣眾生
　不信有三寶　　常修破戒行
　謗毀諸佛法　　不懼一切罪
　墮于生死中　　住黑暗泥黎
　經于無量劫　　輪轉受諸苦
　若遇此畫像　　發起菩提心
　忻樂暫瞻視　　或少剎那頃
　情懷不散亂　　一心而觀仰
　此諸惡業輩　　一切皆當滅
　獲果福無量　　何況行善業
　能修清凈果　　復有妙相好
　具足菩薩行　　廣為諸有情
　善行勤精進　　尊重生恭敬
　過去所有佛　　及現在未來
　能于俱胝劫　　一心廣供養
　誦此陀羅尼　　及畫像之人
　彼等獲果報　　其福不可說
　恒河所有沙　　應得知其數
　此諸福德力　　不可知其數
　彼等沙數佛　　聲聞及緣覺
　并諸菩薩眾　　賢圣及八部
　勤供養多劫　　若睹此畫像
　其福過于彼　　若受持此經
　或當恭敬禮　　勸嘆供養者
　及勸諸余人　　乃至生隨喜
　常當不廢忘　　是人于諸法
　及諸陀羅尼　　決定皆成就
　縱使世真言　　并諸余部法
　若于此像前　　一心不異念
　瞻仰生恭敬　　悉地無有疑　

爾時世尊復告金剛密跡主言。此八字大威德陀羅尼法中。有秘密最勝不可思議壇。于諸法中最殊勝。若有善男子善女人。能依法受持讀誦書寫修行者。現世成就一切吉祥。諸事圓滿愿不唐捐。壽命延長眾人恭敬生愛重心。命終生諸佛前。若生天人中。尊貴豪富大族家生。爾時金剛密跡主菩薩。復白佛言世尊。向者所說于此法中有秘密漫拏羅法。其事云何。唯愿如來為我廣及未來眾生。依此修行出離塵勞。爾時世尊告金剛密跡主菩薩言。善哉善哉善男子。汝今諦聽當為汝說。若有善男子善女人等發敬重心。欲作此漫拏羅法者。先須簡擇殊勝清凈成就之地。當于彼處深掘其地。除去瓦礫沙石荊棘毛發灰炭諸雜惡不凈等物。然后方可量取其地滿于八肘或四肘作之。取好凈土堅筑令平。取牛糞香等依法涂治。其漫拏羅作三重界院。皆須五色畫之。令鮮好明凈。勿使闇晦。闊狹得所。凡畫壇法。一切先從東面起首。畫五頂印。次畫憂缽羅花印。次畫牙印。次畫文殊童子面印。次畫槊印。此等印。漫拏羅內東面畫之訖。次畫蓮華印。次畫憂缽羅花印。次畫幢印。次幡印。次傘蓋印。次畫烏頭門。次車輅印。次白象。次馬。次峰牛。次水牛。次(迦半悉娑縛)吉祥印。次孔雀印。次羖羊。次白羊。次人。次童男。其已上印等。皆須門外次第分明畫之。如是三重漫拏羅外。外院更畫藥叉將

東摩尼拔娜羅(二合)大將(號寶賢)南布拏(滿賢)拔娜啰(二合)大將。次畫尾嚕博乞叉(西方神)微瑟啰嚩拏(梵名北方神)

一切諸天神日月七星二十八宿。及佛侍者。訶哩底母神(梵名)

此漫拏羅法。若為啰惹作者。于宅內作之。若欲求象即于象坊作之。若欲求馬于馬坊作之。若被毒蛇所螫于大池邊。或知有龍處作之。若患瘧病一日二日三日乃至七日。當于所住村坊舍宅處近南作之。若被鬼魅羅叉所著。當于空室或尸陀林邊作之。若毗舍阇鬼所著。當于萆麻樹下作之。若一切鬼神及諸執鬼所著。當于死人室中。或于新生孩子室中作之。若被諸毒所害者。當誦此八字真言加持水七遍與飲。其毒即除。若有畜生被疫病所著。當于果樹下作之。若欲得苗稼好者。當于園苑中作之。若有婦人患諸惡病。或被鬼神迦樓羅干達婆等。噏嗍其身飲其精氣成諸病疹。當于河邊或于山頂作之。或著一切病及拏枳儞鬼。于空閑凈處或有流水處作之。此等法則當須日中或夜半作之。欲除漫拏羅之時。當誦前八字真言除之。其漫拏羅內物。當送水中散施或施貧兒。即所求諸事并得圓滿。爾時世尊即說偈言

　此大陀羅尼　　威力不可說
　若人常受持　　能除一切病
　所作諸余事　　一切皆圓滿
　及得壽命長　　若得見此壇
　諸罪悉當滅　　若求世間樂
　富貴自在力　　或能厭世間
　欲求出生死　　超過于苦海
　學習菩提行　　摧伏諸魔軍
　若入此壇者　　必獲如是福
　此大秘密法　　為信法國王
　執政行平等　　當須廣為說
　若無信惡人　　假使得珍寶
　其價直大千　　或以三千界
　于中所有寶　　亦不得為說　

爾時釋迦牟尼佛。復告金剛密跡主菩薩言。此八字陀羅尼印名大精進。能速圓滿一切意樂。能增長一切吉祥。事事成就金剛密跡主白佛言世尊。其印云何唯愿如來為我宣說

爾時世尊告金剛密跡主言。凡欲作印。先須凈水洗手。用白檀郁金龍腦沆水及諸上妙好香。石上以水磨之相和。以涂其手揩令入肉香潔。然即廣發其愿頂禮諸佛(而作是言)

敬禮婆羅王佛(梵名)娑(引)禮捺啰啰(引)惹

敬禮開敷花王佛(梵名)三矩蘇(上)弭多

敬禮寶幢佛(梵名)羅怛曩計都

敬禮阿彌陀佛(梵名)阿弭跢婆(去)野

敬禮無量壽智佛(梵名)阿弭跢庾抧娘曩

敬禮山王佛(梵名)勢禮奈啰惹

敬禮作日光佛(梵名)儞崩(去)迦啰

敬禮極安隱佛(梵名)蘇(上)乞史么

敬禮善眼佛(梵名)蘇(上)寧怛啰

敬禮法幢佛(梵名)達么計都

敬禮光鬘佛(梵名)不[口*禮]婆(去)么(引)里

此等諸佛最大殊勝。及無量諸佛并當頂禮。念誦了便結大精進手印。其印合兩手八指反用叉。皆在掌內。以二大母指少屈。相并押二頭指上。此名大精進印。其印是一切諸佛所說。其真言是八字。次說如意寶印

以合兩手相叉。豎二頭指少曲頭相柱。其二大母指入掌內。相叉右押左。此名大精進如意寶印。即說大精進如意寶真言曰

唵帝祖(子魯反)入嚩(二合)羅薩嚩啰他(二合)娑(去引)陀迦悉地也(二合)悉地也(二合)進跢么抳啰怛曩(二合)吽

若誦此真言及結其印。能廣作一切事業。若欲莊嚴身上著衣之時。加持衣七遍著之。即得護身常得眾人恭敬。若欲入陣戰斗之時。所有器仗并皆加持一千八遍。隨身將入即得降伏。其賊自然退散。若欲降伏一切怨敵。以真言加持衣著之即得降伏。又法取珠珍或靺羯或金銀或諸雜寶。以加持一百八遍。刻作童子形安置幢上或安身上或于馬上。將入軍陣三軍前行。彼賊遙見自然降伏。如是等法無量無邊不可稱數。其二印者當須依教清潔持用。得長命報能除一切病。破一切魔及頻那夜迦。及諸惡人亦不能作諸障難。常得一切圣眾咒神現前。所求意愿疾得悉地。常得一切諸佛菩薩。與文殊師利童子。冥加護助相逐作伴。乃至不退轉地速證菩提。爾時金剛藏菩薩。偏袒右肩右膝著地合掌曲躬。向釋迦如來作如是言。善哉希有甚奇特。如是大陀羅尼法藏。今于贍部洲中廣行流通。為諸國主及小王大臣并諸人民廣說利益。世尊此陀羅尼。有何功力能作何事。若有善男子善女人。能受持讀誦書寫思惟。為他說獲何福德。唯愿如來為我宣說

爾時世尊告金剛密跡主菩薩言。若有善男子善女人。及國王王子并一切有情。聞此陀羅尼法要。能受持讀誦書寫憶念。或自作或勸他。或生隨喜或能廣為他嘆頌功德。如此說聽之人。決定速證阿耨多羅三藐三菩提。于其中間不復退轉。此陀羅尼所行之處。當知文殊師利菩薩。在于彼處流傳斯法。及有菩薩聲聞緣覺。苦行大仙并持明仙等。及天龍夜叉乾闥婆阿修羅緊那羅摩呼洛伽人非人等于中止住。常當圍繞贊嘆。供養恭敬尊重此經。密跡主此陀羅尼經名如來法藏。若有善男子善女人。受持讀誦書寫尊重贊嘆。及以種種香花涂香末香。傘蓋幢幡鐘鼓螺磬。種種諸雜微妙音聲歌詠贊唄。及上妙衣供養恭敬者。當知此人現世獲得十種果報。何等為十。所謂一者國中永不為他方怨賊來相侵嬈。二者不為日月星辰二十八宿。諸惡變怪而起災患。三者不為國中有大災橫惡鬼神等而行疫障。四者不為風火等難。五者永不為一切怨家而得其便。六者不為諸病所逼。七者不為橫死著身。八者不為非時卒風暴雨所損。九者不為旱澇不調。十者不為虎狼蟲獸諸惡雜毒有所損害。善男子此經若所在處。及有人念誦處。當獲如上十種果報

爾時世尊為諸大眾重說偈言

　供養救世者　　此法藏最勝
　受持及讀誦　　此中文殊說
　彼等隨意滿　　大富貴饒財
　名稱遍十方　　圓滿福具足
　若人于此經　　取一真言誦
　即得不空果　　吉祥諸愿滿
　若有諸國王　　統師欲斗戰
　書此陀羅尼　　于頂上安置
　一心常憶念　　不為怨敵害
　一切諸刀杖　　亦不著其身
　若入軍陣中　　畫此文殊像
　乘騎孔雀上　　安置于旗上
　或使人執行　　諸賊遙望見
　自然當退散　　或以金銀等
　造作童子像　　種種妙莊嚴
　置之旗幡上　　將入戰陣中
　三軍前引行　　諸賊遙望見
　應時悉退散　　或悉失本心
　歸款自降伏　　人主人非人
　諸天仙等類　　夜叉及羅剎
　乾闥緊那羅　　布單與羯吒
　鬼母及龍神　　蟲狼與虎豹
　師子諸象類　　一切惡毒等
　見之盡歸伏　

爾時世尊告金剛密跡主菩薩言。善男子諸佛威德。及諸菩薩神通變化。如是威力不可思議。此法寶藏亦不可思議。是故金剛常須精勤恭敬憶念。乃至國王人民百官。苾芻苾芻尼烏波索迦烏波私迦并諸法師。常須憶念深生難遇。此陀羅尼法寶功德不可思議。此法與一切眾生廣行流通。從國至國乃至村坊。有人住處遞相傳受。于大眾中必須供養。恭敬尊重為他演說。及教他人展轉。令人受持讀誦。若能如是獲福無量說不可盡。乃至他國聞有國王并善人。愛樂大乘修行善事。亦須往彼勸令依法受持書寫讀誦。若擁護結界一切諸處。亦須應用此陀羅尼。若有法師受持讀誦此陀羅尼經者。常須恭敬當如敬佛無有異意。所須衣服臥具飲食湯藥。乃至四事勿令乏少悉皆充足。于法師處生大尊重珍敬之心。當興廣大不思議意。密跡主若有人聞此寶藏經。不能受持讀誦書寫為他演說。及不流傳使他人知。復不恭敬供養持此陀羅尼法師。亦不敬阿阇梨。亦不能發無上菩提之心。又復生疑不信之者。如此人輩當獲大罪。如犯四重五逆罪等無有異也。一切諸佛及諸菩薩。常當舍離難為救護。密跡主于后末世。若有善男子善女人。誹謗是經及出粗語。言此經非法非佛所說。當知是人佛法中怨。命終已后決定墮阿毗地獄。一切諸佛菩薩悉當遠離

爾時金剛密跡主菩薩摩訶薩。聞佛說是陀羅尼法已。即于佛前歡喜踴躍。頂禮世尊以偈贊佛

　廣饒益有情　　說此最勝法
　亦為利益我　　亦利諸眾生
　令獲大安樂　　如來最勝尊
　稱嘆諸佛德　　一切真言義
　能勤修行者　　希有未曾有
　說法利眾生　　我今當頂禮
　最勝大菩薩　　如教頂戴行　

爾時釋迦如來。告金剛密跡主菩薩言。善哉善哉汝今已能攝諸有情作大利益。密跡主我今此法付囑文殊師利法王子手。令后末世于贍部洲廣為有情宣傳流布。爾時文殊師利童子。即于佛前歡喜踴躍。熙怡含笑而白佛言。世尊今蒙如來于大眾中付囑于我。我當受持。世尊如來入涅槃后我于未來世。令諸眾生依教受持。廣行流布嘗不斷絕。于是世尊說是法時。無量無邊諸眾生等。聞此法故皆得離諸憂苦。無量眾生發阿耨多羅三藐三菩提心

爾時世尊說此經已。文殊師利菩薩及金剛密跡主菩薩。并諸天等龍神八部一切大眾。同聲贊嘆未曾有也。頂禮佛足歡喜踴躍一心奉行

佛說文殊師利法寶藏陀羅尼經