　　No. 995

　　新譯仁王般若經陀羅尼念誦軌儀序

　　　　大興善寺翻經沙門慧靈述


我皇帝圣德廣運仁育群品。亦既纂歷吹大法螺。刊梵言之輕重。警迷徒之耳目。偉矣哉。乃辟興善寺大廣智三藏不空。與義學沙門良賁等一十四人。開府魚朝恩翰林學士常袞等。去歲夏四月。于南桃園再譯斯經。秋九月詔資圣西明。百座敷闡。下紫微而五云抱出。經長衢而萬姓作禮。阡郭充滿猶墻堵焉。稽緇衣覽青史。自摩騰入漢僧會游矣。瑞法之來莫與京者。經云若未來世有諸國王。建立正法護三寶者。我令五方菩薩往護其國令無災難。又云五菩薩自于佛前發弘誓言。我有陀羅尼能加持擁護。是一切佛本所修行速疾之門。若人得聞一經于耳。所有罪障悉皆消滅況復習誦而令通利。佛即贊言若誦持此陀羅尼者。我及十方諸佛悉常擁護。諸惡鬼神敬之如佛。不久當得阿耨菩提。則知此陀羅尼。字母之根底眾瑜伽之藪澤。如彼水木歸其本源。故菩薩演之王者建之。黎人念之諸佛贊之。俾爾昌而熾俾爾福而利。于可以見圣人之心。其益既弘其軌亦妙。茍于誠不克曷降之以嘉。三藏是以譯具多之文。良賁法師乃受從簡素。始夫處所方便終其觀行儀則。修為十門第以位次。一一昭著庶無懵焉。凡我道俗將保厥躬遂求愿。踐菩提之路登仁壽之域者。何莫由斯之道哉

仁王般若念誦法一卷

　　　　開府儀同三司特進試鴻臚卿肅國公食邑三千戶賜紫贈司空謚大鑒正號大廣智大興善寺三藏沙門不空奉　詔譯


爾時佛告波斯匿王。今為王說仁王護國般若波羅蜜多持明之法。王當諦受一心善聽。先明入道場儀軌

若諸仁王為求息災。先須沐浴著新凈衣。若法行王者受近住戒。應起殷重大乘之心。欲求成就不惜身命。于無邊有情廣起悲愿濟度之心能如是者速得成就。入道場已五體投地。遍禮法界一切三寶右膝著地懺悔三業一切罪障。勸十方佛轉正法輪。請諸如來久住于世。隨喜三乘所修福智。以我某甲所修功德。悉皆回向無上菩提。愿共法界一切有情。所求悉地速得滿足。次結跏趺坐。如其闕緣不得澡浴。二手涂香發殷重心。結清凈印。兩手當心虛心合掌如未敷蓮華誦真言曰

唵娑嚩(二合)婆(引)嚩輸(入)鐸(引)薩嚩達磨(引)娑嚩(二合)婆嚩輸度撼

誦此真言三遍。正誦之時運心廣布。一切諸法本來清凈。是故我身亦悉清凈。即閉目運想。遍滿虛空一切諸佛菩薩道場眾會。執持種種上妙香花。三業至誠頭面禮敬

　　第一結佛部三昧耶印

兩手當心。內相叉作拳。并豎二大拇指誦真言曰

唵爾那爾迦娑嚩(二合引)訶(去引)

不出聲誦此真言三遍。下皆準知。于頂上散。由結此印契誦此佛部三昧耶真言故。十方法界一切諸佛。悉皆云集遍滿虛空。加持行者離諸障惱。三業清凈所修行愿速得成就

　　第二結諸菩薩部三昧耶印

兩手當心如前作拳。左大拇指屈于掌中誦真言曰

唵阿(引)嚧(引)力迦娑嚩(二合)訶(去)

準前誦三遍。于頂上散。由結此印契誦此諸菩薩部三昧耶真言故。即得觀自在菩薩等。十方法界一切菩薩。悉皆云集遍滿虛空。加持行法行者三業清凈無諸災難謂諸菩薩承本悲愿。令所求者皆悉滿足

　　第三結金剛部三昧耶印

右如前印舒左大拇指。屈右大拇指于掌中。誦真言曰

唵嚩日啰(二合)地力迦娑嚩(二合引)訶

準前誦三遍于頂上散。由結此印契誦金剛部三昧耶真言故。即得十方法界一切金剛現威怒身。如云而集滿虛空界。加持行法行者。三業堅固猶如金剛。謂彼圣者承佛威神以自愿力。大則護持國界令無災難。小則乃至一身令無諸厄

　　第四結護身印

又用三部所結印契。及誦真言五處加持。謂額左肩右肩心喉五處。于頂上散。即成被金剛堅固甲胄。由此加持遍行者身。威光赫[亦/火]一切諸魔作障惱者。眼不敢睹疾走而去

　　第五結辟除印及金剛方隅寶界印

右以前金剛部印契。誦彼真言繞壇左轉三匝。即能辟除大力諸魔隨佛菩薩。若有隱者遠去他界。隨心大小右轉三匝。即成金剛方隅寶界。諸佛菩薩尚不違越。況障惱者能得其便。于頂上散

　　第六結請圣眾降壇印

右用前三部印契及誦真言。以大拇指向身招請。三遍三招。即前滿空三部圣眾。各依本位不相障礙。寂然而住頂上散

　　第七獻閼伽香水印

右以兩手持捧摩尼寶器盛香水。置于眉間誦真言曰

唵嚩日啰(二合引)娜迦吽(引)

準上誦三遍。運心廣布。次第普浴一切圣眾。于頂上散。由獻閼伽故。從勝解行地乃至法云地。于地地中十方法界諸佛菩薩。皆悉加護諸佛灌頂

　　第八獻寶座印

右以兩手當心虛心合掌。二大拇指及二小指。相附少屈。余之六指各散。微屈如開敷蓮華。真言曰

唵迦磨攞娑嚩(二合引)訶

由結印契及誦真言。所獻寶座令諸圣眾皆如實受用。則令行法行者至果位中。獲得金剛堅固寶座

　　第九結普供養印

右以兩手合掌。五指互交以右押左。置于心上誦真言曰

娜莫三曼多沒馱(引)南(引)薩嚩他欠(平)烏娜誐(二合)諦薩頗(二合)啰呬(引)[牟*含]誐誐曩(上)劍娑嚩(二合引)訶

由結此印誦真言故蓮心廣布。周遍法界諸佛菩薩道場海會。普雨一切諸供養具。初誦一遍。塵沙寶器滿盛涂香普涂圣眾。誦第二遍。種種花鬘普遍莊嚴。誦第三遍。燒種種香普遍供養。誦第四遍。雨諸天中上妙飲食。置于寶器普遍供養。誦第五遍。雨諸摩尼以為燈明普遍供養。諸佛菩薩由誦真言加持力故。所獻香等于諸海會悉皆真實圣眾受用。行法行者于當來世常獲是報

　　第十結般若波羅蜜多根本印

又以兩手背相附。收二頭指。以二小指屈于掌中。以大拇指各押二指頭。置于心上。誦經中陀羅尼七遍。由結此印誦陀羅尼故。行法行者自身即便變成般若波羅蜜多菩薩。而為一切諸佛之母。其菩薩像結跏趺坐白蓮華上。身黃金色。眾寶瓔珞遍身莊嚴。首戴寶冠系冠白繒。兩邊垂下。左手當心持般若梵夾。右手當乳作說法印。以大拇指押無名指頭。即想菩薩從頂至足身諸毛孔。流出光明作種種色。遍滿法界。一一光中化無量佛。遍虛空界諸世界中。普為眾生當根宣說般若波羅蜜多甚深之法。皆令悟解。住三摩地行法行王作此觀已。頂上散印。手持數珠置于掌中。合掌當心。誦真言曰

唵尾嚧者那(引)么攞娑嚩(二合引)訶(引)

誦此三遍加持數珠頂上戴已。然后當心。左手承珠右手移珠。念念相應住佛母三昧。觀心莫間斷。誦一百八遍或二十一遍。誦真言曰

娜謨啰怛娜(二合)怛啰(二合)夜野(一)娜莫(引)阿哩夜(二合)吠(無蓋反)[口*路]者娜野(二)怛他(引)[卄/(阿-可+辛)/木]多(引)夜啰訶(二合)諦(三)三貌三沒馱(引)野(四)娜莫阿(引)哩野(二合五)三滿多跋捺啰(二合引)野(六)冒地薩怛嚩(二合引)野(七)摩賀薩怛嚩(二合引)野(八)摩賀迦(引)嚕抳迦(引)野(九)怛儞野(二合)他(十引)枳穰(二合)娜缽啰(二合)儞(引)閉(十一)惡乞叉(二合)野句勢(十二)缽啰(二合)底婆(引)娜嚩底(十三)薩嚩沒馱(引)嚩路枳諦(十四)喻誐跛哩儞澀跛(二合)寧(十五)儼避(引)啰努啰嚩誐(引)系(十六)底哩野(三合)特嚩(二合十七)跛哩儞澀跛(二合)寧(十八)冒地質多散惹娜儞(十九)薩嚩(引)毗曬迦(引)毗色訖諦(二合二十)達磨娑(引)誐啰三步諦(二十一)阿慕伽室啰(二合)嚩儜(二十二)摩賀三滿多跋捺啰(二合)步彌(二十三)涅(奴逸反)哩野(二合)諦(二十四)尾野(二合)羯啰拏(二十五)跛哩缽啰(二合)跛儞(二十六)薩嚩悉馱(二十七)娜么塞訖哩(二合)諦(二十八)薩嚩冒地薩怛嚩(二合二十九)散惹娜儞(三十)婆誐嚩底(丁以反引三十一)沒馱(引)么諦(三十二)阿啰奶迦啰奶(三十三)阿啰拏迦啰奶(三十四)摩賀缽啰(二合)枳穰(二合三十五)播啰弭諦娑嚩(二合引)賀(三十六)

如是依前至心誦念。遍數足已。即頂戴數珠置于本處。結三摩地印橫舒兩手以右押左。置于臍下。端身閉目頭少微屈專注心上。諦觀圓明鏡智上縱廣一肘。漸遍法界。布字行列右旋次第觀。一一字光明徹照。從外向內至于地字。從內向外漸觀諸字。周而復始。至第三遍心善寂定。了了分明觀所詮義。不生不滅一一平等。皆遍法界非動非靜。定慧雙運永離諸相。即是般若波羅蜜多三摩地觀。從此卻結般若波羅蜜多印。誦陀羅尼七遍。于頂上散。次結普供養印。如前運心次第供養。對圣眾前。以向所修所生功德。盡將資益所求諸愿。為國為家利他滿足。然后回施眾生。回嚴凈土回向實際。回求無上菩提。愿共有情速至彼岸。次結前結界印。誦前真言三遍左轉即成解界。次結前三部印。誦前真言三遍。皆以大拇指向外撥之。即成發遣圣眾各歸本土。行者作禮而去。如常經行。受持讀誦大乘勿散動也。如是五更至于晨朝以為初時。從日午后至于未時為第二時。從黃昏后至于中夜為第三時。從中夜后至于五更為第四時。如是時中各依本數。精勤不怠一切他敵自然降伏。一切災難永不復生。爾時波斯匿王聞佛說已。即從坐起作禮圍繞。歡喜踴躍信受奉行

仁王般若念誦法一卷