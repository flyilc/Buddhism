　　No. 1220

金剛藥叉嗔怒王息災大威神驗念誦儀軌

　　　　南天竺三藏金剛智奉　詔譯


爾時金剛手虛空庫菩薩摩訶薩。觀察天宮諸大菩薩天龍等八部。而從座起偏袒右肩。白釋迦牟尼佛言。乃往古昔無量俱胝大劫。為求法故。流轉器世間。多有波旬王等令我多退佛法。唯愿薄伽梵。聽示現權身說大威神驗真言。佛言欲現何權身。答曰愿現大圣藥叉金剛形。過去佛已現。現在佛今現。未來佛當現。我今非過去非現在非未來。現我自心三昧忿怒。而守護佛法愍念有情。佛言善哉大圣欲護持佛法愍念有情。仁者善可現權說大靈驗真言。我與仁加持護念。俱共說真言慈護持者。即時未起座。現三面六臂大威忿怒為毒形。以七珍瓔珞莊身。其身長大無量遍身火焰燃。如劫焰煙威猛。顧視四方如獸王象勇猛。誦真言先持行者。捧止羽為鈴拳當乳上。以觀羽作劍縛置膝上。以止羽共第一惡字反拳縮引。共第二鑁惡返觀羽。羽即二手如鳳威粕米勢。共第三惡下止上觀拍節出聲。共第四感引二羽磨轉。共五發吒互止觀上下三返以拳纏身。置頂左三轉成辟除。右三轉成結界。后以印各押四合。嗔目怒口。甚怖畏體誦明真言曰

曩莫三滿多沒馱南(引一)阿冒迦(引)也(二)尾曩(引)也(三)惡(入四)毗只迦(引)也縛日羅庵(平引五)設咄嚧(二合)鑁惡(引六)達磨薩嚩(引)吒迦爾(若以反)尾伽哩嚀(引)尾伽哩嚀(引七)設咄嚧(二合)吽(引平)惡(入八)訖哩(二合)訖哩(二合九)伽[寧*頁](八)伽[寧*頁](入引九)伽伽[寧*頁](引十)感(入十一)嗚祖(主于反)摩羅[寧*頁](引)設咄嚧吽(引十三)跋折羅跋折羅(十三)多伽[寧*頁](引)也(十四)多伽[寧*頁](引)也(十五)娑發吒(二合十六)娑發吒(二合十七)吽發吒(引二合十八)

爾時佛說此真言。三千大千世界六種震動。摩醯首羅等大自在力王眾所居宮殿。皆悉散動不得安穩。悉云集來頂戴藥叉金剛。唯愿大力尊哀愍。令得我無畏安樂威德。藥叉王白佛言。此等魔王等。所憂惱如何愿何為。佛言猶暫令可愍此等得樂。即許此等已。即時魔王白忿怒王言。我俱共加神力守護佛法各退散。若有惡人怨結于善人起擾惱。法師應當畫神驗忿怒王像隨意大少。作三角壇向人所居方。作惡心誦上大靈驗真言。每日三時二十一遍。滿三日已。惡人死亡眷屬無殘留。若欲蘇生取蓮花根搗末。以大悲三昧真言一日一夜不飲食。滿一百八遍。即惡人及眷屬蘇。于佛法起歸敬。二羽合拳屈進力。作谷口撥之。心起大悲。真言曰

曩莫三曼多沒馱南(引)伽[口*尾]婆羅(二合)設咄嚧嗚[合*牛](引平)莎嚩(二合)賀

欲得佛法大靈驗。先像前作四肘方壇。壇中安白銅大器。盛滿香水。從月一日迄十五日。燒香散花致誠禮敬。誦大靈驗真言。晝夜無間不嘗睡眠。全堅固精進。且不安居不安立留。十五日間無斷絕。而滿十萬遍。藥叉王自現身加持持誦者。即念憐愍有情故。示現妙形像。二世菩提何非成就。即隨喜怖畏被此忿怒尊加持。時設諸惡人惡魔惡禽獸。乃至厭禱蠱術魑魅魍魎惡鬼神等。起惡心欲惱害行人。遠近來向行人住處。則路中自所殺害。此神驗卅里外圍繞。令無諸障礙。又金剛藥叉為施調伏故。說大威怒王根本大心真言(是咒印甚秘密故。非表儀軌。即在別卷。親近阿阇梨。承事可習學。甚密故)誦此咒時。一切魔王鬼眾。不得安穩怖懼之事。如大靈驗真言無異。咒印別。若欲行此咒。如圣不動尊念誦儀軌。而作法先右膝著地。至心歸命一切佛菩薩。懺悔無始生死罪障。隨喜一切諸佛菩薩所集善根。勸請一切如來圣眾。發菩提心供養諸佛即勸請真言曰

唵(一)嚩日啰(二合)藥叉(二合)也多多那伽梨那(二)尾[卄/補]吒(引)吽吽莎嚩(二合)賀(引)

澡像真言曰

唵吽娑婆嚕儞也(二合)唅

閼伽真言曰

唵阿頗羅(二合)底[寧*頁](引)吽

奉座真言曰

唵尾迦尼左羅尼(二)惡(入)

著衣瓔珞真言曰

唵矩尼矩尼薩矩尼(引)也伊(牟)

獻香花燈涂真言曰

唵摩尼(引)娜伽伽娜三摩三摩矩囐提惡莎嚩(二合)賀

贊嘆藥叉金剛曰

嚩日啰(二合)噯咄羅藥乞叉嚩日啰(二合)底哩[寧*頁]尾[卄/補]梨(二合)賀[寧*頁](引上)嚩日啰(二合)摩訶藥乞叉(上)藥乞叉(上)婆[寧*頁]伽[寧*頁]也(引平)惡(短)

生歡喜悅意。可誦此贊嘆偈

　善哉善哉惡藥叉　　憐愍有情我等類
　無倫比像化含靈　　何者寧為何惱法　

加持數珠真言曰

唵縛日啰豎尼

奉送真言曰

唵尾訖灑(二合)耶吽惡(入)

上所說十種供養贊嘆等真言。皆持用三股金剛杵。二羽中受鈷當心誦一一真言。各應想流出威德。執持金剛鈷。真言曰

唵(一)參瞂縛日羅(二合)醯[寧*頁]尾吠縛日羅(二合)惡

若欲一切障難解脫。合丸藥二兩。各把左右掌。踞著者而誦大靈驗真言七遍。加持著者涂背后。一時解脫一切障難一切口舌橫死短命等。若又欲急殺惡人。畫人像姓名置調伏壇。最初角削竹釘穿立腹中。誦大靈驗真言。以嚗惡卒怒心。咒一百八遍。一遍一打便斃。又欲急縛惡人令歸佛道。以惡心誦大咒三遍。取黑石共后發吒。羽內回之自然被縛。又欲解免者。誦大慈三昧明三遍。便得本心即言。自今已后歸依佛道。更不生起邪見不善心。又欲好女自得及令他得。松皮書好女姓名。系像前誦大慈三昧真言。七遍啟白威怒王。如是每日三時系念。白啟威怒王慈愍故。自乘好女意。不令生他心自從宮宅出跉來。愛著夫人。更無他念。寧他妻非他夫。夫厭妻妻厭夫。一心一向歸后夫婦妻。俱常發菩提心。恒教化夫人矣。又欲得官位。像前至心燒香。設種種供養。三日三夜乃至七日七夜間。可誦大慈三昧。真言祈愿。所愿無一不成。則作增益法。自成就唯修行法時。隨念向望方。細示方如護摩壇作法已。欲出道場誦此真言。發遣圣眾。真言曰

唵嚩日啰(二合)藥乞叉(二合)底那底他也(二合)毗吽吽惡

說此等種雜威德嗔怒法時。一切魔怨調伏加衛護。愿護持佛法。是故行者修習時。慎莫起惡心數損他。有智人善悟是秘道。輒亂不得誦咒。唯除耎和忍辱人。年滿四十而得自順順他。智者若幼稚人行好習誦時不得解脫道。隨自損損他深過。行者多應有慈悲利益一切有情界。出堂任意而轉讀大乘。住不退轉地

金剛藥叉念誦儀軌