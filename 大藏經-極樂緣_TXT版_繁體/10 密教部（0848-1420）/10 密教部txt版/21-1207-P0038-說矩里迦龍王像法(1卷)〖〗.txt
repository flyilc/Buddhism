　　No. 1207

說矩里迦(唐作尊敕)龍王像法

其形如蛇作雷電之勢。身金色系如意寶。三昧焰起四足蹴蹋之形。背張豎七金剛利針。額生一支玉角。纏繞劍上畫阿字。兼用觀心一一分明。若作人相者。面目喜怒遍身甲胄。猶如毗嚕博叉王。左托腰把索。右臂屈肘向上執劍。頂上置龍王蟠。立金剛山。別本云。迦里龍王如天神熙怡之相。頭上畫出七頭龍。胡跪仰視如來。合捧寶蓮華。阿字變成此龍使者。此字是重。菩提種子。凡持誦者。皆有此心。希求無上菩提故。劍上觀此字。從此生一切法也。即菩提心也。行點者成就福智故。大空者是成菩提也。涅槃點者是除遣義。諸垢入涅槃也。重字猶如大龍王有大威德。興云致雨一切自在故。阿字亦復如是。如來作事皆從此字出生

次龍王法身印真言　左右無名小指。掌內相叉。二中指直豎相拄。以二食指拄中指背上節。以二大指少曲。各拄二食指內中節頭來去。在肘樣如后真言曰

曩莫三漫多勃馱喃唵(一)布只(二)步醯布伽跛底吽莎訶(上音四)

一切龍王法身印　以右羽頭在左內。以右后四指少曲。母指博頭指少曲之。左手返曲向右手上。亦如是。兩手相向狀如蛇口。以二手四指開令來去。真言(如前)

次華座印　二手八指似曲不曲。皆向上豎。二小指相去二寸。二無二中各相去二寸。二頭指去四寸。并豎大指。二指相著

次牙印　屈右肘向上。屈無名小指在掌。中指直豎。屈頭指側著中指節。以大指捻頭指側。若作壇供養時節。作此印誦真言。用前喚入壇中。即得一切皆悉歡喜。若欲祈雨當具作壇。供養即得降雨三五七八九一寸等(云云)法具在別文

次根本真言曰

曩莫三滿多勃馱喃俱迦耶迦啰若銘伽扇儞曳娑嚩(二合)訶

用前印　若有病患者。當結龍王身印加持。即執劍上上運心。觀想婀字變成金色龍。忿怒光曜之貌。令觀病人即得除差。若有蘗[口*栗]訶魅魂之著誐[口*栗]行疫病鬼之持。位在南方。及瘧病種種苦惱事。當作一肘水壇。四角置瓶口插生華用彩華。亦得四方置四器盛滿香水。諸供具物布列莊嚴。即勸請龍王安住壇上。壇中方置劍啟白事由。禮拜供養誦真言。加持百八遍。執刀加被病人。即得消滅即發遣誦破壇明

次觀風輪破壇。了不獲令久住。是法秘中秘也。莫專輒傳。俱哩迦龍者。諸龍之中王。具出文殊師利法等

矩里迦龍王像法