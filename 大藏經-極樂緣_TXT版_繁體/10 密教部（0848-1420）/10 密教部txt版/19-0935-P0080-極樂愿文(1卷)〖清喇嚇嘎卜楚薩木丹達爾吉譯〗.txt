　　No. 935

極樂愿文

　　　　清字經館行走福佑寺達喇嘛嘎卜楚薩木丹達爾吉譯


　希有為眾施行無盡德
　略念能令死主難遠離
　恒觀有情如憶獨子者
　世尊無量壽佛前敬禮　

　釋迦牟尼歷次中　　善所稱贊之勝境
　往生極樂愿文詞　　由慈悲故盡力說
　善惡被重無明障　　天人命為嗔械殘
　愛索縛在輪回獄　　業水飄進三有海
　病老苦浪多推蕩　　摧入死主海獸口
　常為不欲苦擔壓　　無依玷辱之號哀
　愿與心為證見者　　導引困苦獨彌陀
　觀音大勢至菩薩　　并眷屬前謹禱祈
　為我等故與多劫　　曾發勝誓愿莫忘
　如妙翅尊行虛空　　以慈神力而降臨　

伏愿自他三世。所緣二資糧海。普合一力為倚。我等臨命終時。親見接引彌陀。二大菩薩。并諸眷屬圍繞現前。爾時于佛眷屬生極專之至誠。而無斷命之苦。仍不失其信誠。并所見境界之念。將終之時。八大佛子。皆以神變來至。指引極樂之路。依教即往極樂勝境。從寶蓮中。愿生大乘利根之種姓

將生之時。一切總持及諸禪定。無緣道心。無盡辯才等。無量諸勝功德。具足而得。即承無上導師阿彌陀佛。并十方諸佛菩薩。悉皆歡喜。愿受大乘之法敕。于彼諸法之義。剎那閑如理融通。即乘無礙神變。至方廣佛剎。廣行菩薩妙行。愿悉圓滿

已生凈土之時。起諸勇猛慈悲。以無礙神變。特至穢土。為諸眾生。各如自緣。依法而教。愿悉安之于諸佛稱贊清凈之道。普行希有之行。皆速圓滿。利益無邊眾生。愿皆易得佛果

　愿臨命終時　　海會繞彌陀
　眼前明顯見　　慈信盈我心
　將見中陰兆　　佛子即指教
　既生凈土已　　來化穢土眾　

如此勝境。或未得生。惟愿生生世世。常遇佛教。在諸經論中。契悟聞思修。愿得清凈之身

既得其身。于高類七德莊嚴。愿不遠離

如是于一切時中。憶念前生。愿得宿命智

生生世世。凡見三有。皆生無益之心。而于解脫功德。即起奪意之念。在諸佛律中。愿得出家

既出家之時。于諸惡墮。毫無所染。圓守禁戒。行至無極門中。得大菩提。愿如大比丘阿閦佛

復于世世生生。在染凈諸法中。如理融通。圓成之道。諸法文義。持不失忘之總持。愿悉豐足而得

如已所持。示于他時。愿得清凈無礙之辯

復于生生世世。于楞嚴等諸定。肉眼等五眼。神境等六通。愿一切悉得無離

復于生生世世。以自生之力。分晰一切善惡之道。愿得廣大之智慧

于染凈諸法。細微差別。分晰如現。悉無雜濫。愿得利明之智慧

所有未悟誤悟疑心之念。將生之時。則悉滅無余。愿得速見之智慧

以他不能測量之妙法文義不費鉆研。愿得深密之智慧

總言泄露智慧之過。及離智之文義。悉能分晰。從方便正智中修菩提行。悉到彼岸。愿如至尊文殊菩薩

如是廣大利明。速見深密之諸智慧。悉以易得。隨緣所持。折伏邪說。能令智者歡喜。緣佛說諸法中。善能分辨討論纂作。愿得智者之到彼岸

復于生生世世。凡執自利為要。于菩薩廣大行中。若生退回。悉皆斷滅。以勇猛心。更勤利他。皆到彼岸。從方便菩提中。行菩薩行。皆至無極。愿如勝觀自在菩薩

復于生生世世。修行自他兼利。摧滅諸魔外道。及諸敵時。從方便勇力中。修菩薩行。皆至究竟。愿如秘密主金剛手菩薩

生生世世。以棄怠之精進。圓菩薩之妙行自初發心。至剎那閑。亦無怠惰。而從大精進中。得勝菩提。愿如無等釋迦王佛

生生世世。息除修道之閑斷。身心之諸病。時以微題名號。即能息滅身語意之痛愆。愿如藥師琉璃光王如來

復于生生世世。如欲壽終無極。以微題名號。即能摧滅非時橫夭。愿如無量壽佛

若壽障將至之時。即見救濟無量壽以四業中。隨業現身。而為調伏。既見身已。愿壽障盡消無余

而彼隨度現身之時。即得識知是無量壽。生無造作堅固至誠承是力故。生一切處。愿得不離無量壽佛。親為知識

復于生生世世。獲得世出世閑。諸功德之本。具足性相大乘之善知識師。愿喜悅護持

隨持之時。于善知識師前。得生無退堅固之信。愿恒使喜悅

剎那之閑。愿不令不喜

以善知識師指示。隨其諸教。愿無不全受彼所教義。如理融化。而能修習。愿得至究竟

剎那之閑。愿不由惡友遣使

生生世世。于恭信因果。及厭離心。菩提妙心。并清凈見悉得融通。行無勉強嘗試之行。愿常不閑斷

生一切處。從身語意所修諸善根。普皆全為利他。蓋愿成清凈菩提之因矣

　惟彼世尊妙勝果　　現今我若未證時
　愿得清凈修道身　　世世憶念恒出家
　辯才禪定神通咒　　持無邊諸功德藏
　悉得悲智無雙友　　速修菩提至究竟
　將見非時壽天相　　無量壽佛身明現
　則斷死主之勇猛　　愿速得持無死姓
　我愿世世無量壽　　親為護持大乘師
　于佛贊嘆道理中　　剎那之閑無退惰
　棄舍眾生為自利　　分別之心亦不生
　修利他理無蒙昧　　方便智巧厚利他
　以我微念尊名號　　消諸侵犯罪業果
　轉成豐足安樂因　　直步上乘之階梯
　佛子解脫微作兆　　滅盡菩薩行之祟
　一切用度皆豐順　　于意微思悉圓成
　釋迦彌陀及慈氏　　文殊密主觀世音
　善逝眷屬實因緣　　是愿不虛速圓成　

極樂愿文竟