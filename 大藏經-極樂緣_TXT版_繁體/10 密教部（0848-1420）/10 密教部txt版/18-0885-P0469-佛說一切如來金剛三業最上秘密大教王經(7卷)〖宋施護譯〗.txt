　　No. 885

佛說一切如來金剛三業最上秘密大教王經卷第一

　　　　西天譯經三藏朝奉大夫試鴻臚卿傳法大師臣施護奉　詔譯


　　一切如來金剛三業最上甚深秘密中秘密諸佛大集會安住一切如來三摩地大曼拏羅分第一

如是我聞。一時佛住一切如來神通加持一切如來金剛三業一切如來正智出生變化清凈境界。與不可數不可計一切佛剎須彌山量等塵數諸大菩薩眾俱。其名曰金剛三昧菩薩。金剛身菩薩。金剛語菩薩。金剛心菩薩。金剛定菩薩。金剛最勝菩薩。金剛地菩薩。金剛水菩薩。金剛火菩薩。金剛風菩薩。金剛虛空菩薩。金剛色菩薩。金剛聲菩薩。金剛香菩薩。金剛味菩薩。金剛觸菩薩。金剛法界自性菩薩。如是等菩薩摩訶薩而為上首。是時有等虛空界一切如來。所謂大毗盧遮那金剛如來。阿閦金剛如來。寶生金剛如來。無量壽金剛如來。不空成就金剛如來。如是等一切如來。譬如胡麻。遍滿虛空而無間隙。是諸如來。于虛空中一一出現

爾時世尊大毗盧遮那金剛如來。于大眾中即入一切如來最勝自在大教三摩地。此三摩地。從一切如來莊嚴身入。于是三摩地中總攝一切如來身語心業。為大主宰。隨順一切所求義故。于一身中現諸影像作諸變化然復現本毗盧遮那佛身。從是身中出三摩地。由是變化故。即時出現佛眼菩薩。摩摩枳菩薩。白衣菩薩。多羅菩薩。如是等菩薩出生而住。又復出現色自性菩薩。聲自性菩薩。香自性菩薩。味自性菩薩。觸自性菩薩。如是等菩薩出生而住

爾時世尊阿閦金剛如來。于諸如來清凈境界周遍十方廣大圓滿大三昧耶大曼拏羅中。以加持愿力故如理安住。自性觀達種種色像。出生變化無邊佛云。四方周密無所間隙。于中出現本尊曼拏羅。廣大莊嚴住諸佛前。如是出現已。即于一切如來身語心金剛三業一切如來大曼拏羅中。如理安住

是時世尊大毗盧遮那金剛如來。阿閦金剛如來。寶生金剛如來。無量壽金剛如來。不空成就金剛如來。是諸如來。皆悉安住金剛菩提心。住菩提心已。即入一切如來現前安住金剛三摩地

又復安住一切如來吉祥清凈大金剛地。乃至盡虛空界一切眾生。一切皆得金剛薩埵而為加持。復得一切如來最勝妙樂

爾時世尊大毗盧遮那金剛如來。從一切如來身語心金剛三業所生三摩地出已。即現大持明人。得一切如來大明加持安住。乃至普遍無邊而悉加持此持明人。從佛世尊菩提心。出現其三面住諸佛前。時諸如來一一皆現

是時世尊阿閦金剛如來等一切如來。從大毗盧遮那金剛如來心。出三摩地已。各作是言

　大哉一切佛　　悉轉菩提心
　安住諸如來　　秘密勝無礙　

又復世尊大毗盧遮那金剛如來。彈指召集一切如來。時諸如來即時出現真實三昧化諸寶云雨寶供具。供養世尊大毗盧遮那金剛如來。作是供養已頂禮恭敬咸作是言。世尊我等皆欲隨自宣說一切如來秘密集會金剛精妙真實法門

是時世尊。大毗盧遮那金剛如來。即贊是言。善哉善哉諸佛世尊。善作善說是大希有。所有一切修秘密行諸菩薩眾。得未曾有。悉令了達秘密真實廣大法門。斷諸疑惑。如是功德最勝無比。所有一切如來眾會。一切如來灌頂金剛身語心秘密三業。一切如來加持所作。一切如來金剛三昧出生正句。一切如來最極妙樂無上勝義。乃至一切如來智現前智因果等法。隨自宣說今正是時

爾時世尊阿閦金剛如來。受勸請已。即入一切如來大智光明阿閦金剛三摩地。從定出已住金剛三業。宣說金剛部最上精妙自根本心大明曰

唵(引一句)嚩日啰(二合)特哩(二合)俱(半音二)

說此大明時彼佛世尊。從一切如來身語心中。出現持明人。現黑白赤三種色相。與阿閦如來大印相應。安住最上根本一切如來金剛三業。此持明人于東方坐。是名金剛部主

又復世尊寶生金剛如來。即入一切如來寶生金剛吉祥三摩地。從定出已。以自三業。宣說寶部最上精妙自根本心大明曰

唵(引一句)啰怛那(二合)特哩(二合)俱(半音二)

說此大明時彼佛世尊。從一切如來身語心中。出現持明人。現黃白黑三種色相。與寶生大印聚集相應。入虛空界。安住虛空界一切如來金剛三業。此持明人于南方坐。是名寶部主

又復世尊無量壽金剛如來。即入大蓮華教出生金剛三摩地。從定出已。以自三業。宣說蓮華部最上精妙自根本心大明曰

唵(引一句)阿盧力俱(半音二)

說此大明時彼佛世尊。從一切如來身語心中。出現持明人。現赤白黑三種色相。與觀自在大明主大印相應。安住最上一切如來金剛三業。此持明人于西方坐。是名蓮華部主

又復世尊不空成就金剛如來。即入一切如來不空三昧金剛三摩地。從定出已。以自三業。宣說三昧句召部最上精妙自根本心大明曰

唵(引一句)缽啰(二合)倪也(二合引)特哩(二合)俱(半音二)

說此大明時彼佛世尊。從一切如來身語心中。出現持明人。現白黑綠三種色相。與不空金剛大印相應。安住一切如來金剛三業。此持明人于北方坐。是名三昧部主

又復世尊大毗盧遮那金剛如來。即入一切如來三昧出生金剛三摩地。從定出已。以自三業。宣說佛部最上精妙自根本心大明曰

唵(引一句)[口*爾]那[口*爾]俱(半音二)

說此大明時彼佛世尊。從一切如來身語心中。出現持明人。現黑白赤三種色相。與大毗盧遮那大印相應。安住最上根本一切如來金剛三業。此持明人于中方坐。是名佛部主

如是金剛部。寶部。蓮華部。三昧部。佛部等。五部甚深秘密法門。是即五種秘密解脫成就

爾時世尊阿閦金剛如來。復入一切如來身語心持金剛調伏三昧三摩地。從定出已。以自身語心。宣說一切金剛部中一切上首明妃根本心大明曰

唵(引一句)訥尾(二合引)沙啰帝(二)

說此大明時彼佛世尊。從一切如來身語心。出現持明菩薩。住女人色相。于東南隅坐

又復世尊毗盧遮那金剛如來。即入一切如來調伏金剛三摩地。從定出已。以自三業。宣說一切如來部中一切上首明妃根本心大明曰

唵(引一句)謨(引)賀啰帝(二)

說此大明時彼佛世尊。從一切如來身語心。出現持明菩薩。住女人色相。于西南隅坐

又復世尊無量壽金剛如來。即入一切如來持蓮華調伏金剛三摩地。從定出已。以自三業。宣說一切如來蓮華部中一切上首明妃根本心大明曰

唵(引一句)啰(引)誐啰帝(二)

說此大明時彼佛世尊。從一切如來身語心。出現持明菩薩。住女人色相。于西北隅坐

又復世尊不空成就金剛如來。即入一切如來語言三昧金剛三摩地。從定出已。以自三業。宣說一切如來三昧句召部中一切上首明妃根本心大明曰

唵(引一句)嚩日啰(二合)啰帝

說此大明時彼佛世尊。從一切如來身語心。出現持明菩薩。住女人色相于東北隅坐

是四持明菩薩。一一皆從一切如來明妃三昧正智出生

爾時世尊大毗盧遮那金剛如來。復入遍照金剛三摩地。從定出已。以自三業。宣說安住一切如來大曼拏羅中。金剛大忿怒焰鬘得迦明王根本心大明曰

唵(引一句)野鬘(引)得訖哩(三合)咄(半音二)

說此大明時彼佛世尊。從一切如來身語心一切如來大明根本。出現大忿怒明王。于東門坐

復入一切如來現前正覺金剛三摩地。從定出已。以自三業。宣說安住一切如來大曼拏羅中。金剛大忿怒缽啰研得迦明王根本心大明曰

唵(引一句)缽啰(二合)研得訖哩(三合)咄(半音二)

說此大明時彼佛世尊。從一切如來身語心金剛三昧大明根本。出現大忿怒明王。于南門坐

復入一切如來法寶所作三摩地。從定出已。以自三業。宣說安住一切如來大曼拏羅中。金剛大忿怒缽訥鬘得迦明王根本心大明曰

唵(引一句)缽訥鬘(引)得訖哩(三合)咄(半音二)

說此大明時彼佛世尊。從一切如來身語心一切如來語業行。出現大忿怒明王。于西門坐

復入一切如來身語心金剛三摩地。從定出已。以自三業。宣說安住一切如來身語心曼拏羅中。金剛大忿怒尾覲難得迦明王根本心大明曰

唵(引)尾覲難(二合引)得訖哩(三合)咄(半音二)

說此大明時彼佛世尊。從一切如來身語心一切如來三業行和合。出現大忿怒明王。于北門坐

如是等大忿怒明王。咸各安住一切如來身語心大喜三昧耶大曼拏羅中

　　一切如來金剛三業最上甚深秘密中秘密諸佛大集會菩提心分第二

爾時一切如來。以金剛三業作大供養。供養毗盧遮那如來。作是供養已。咸各說是伽陀曰

　我各樂說精妙法　　最上金剛身語心
　及說無上大菩提　　一切如來秘密義　

是時毗盧遮那金剛如來金剛三業大秘密主。聞諸如來說是伽陀已。默然而住

爾時會中有諸菩薩。咸各內心思惟是相。世尊知已。于大會中作如是言。諸善男子。若身若心有所生相。是為住相。身心離相當何所住。語言分別亦復如是。時諸菩薩聞是法已。皆悉安住一切如來堅固三業。離一切相猶如虛空。生大歡喜咸作是言

　大哉普賢大法界　　堅固無動身語心
　無生相應名所生　　一切生法皆如是　

是時一切如來。各各安住堅固三業已。即入一切如來現前正覺金剛三摩地。從定出已咸作是言。菩提心者當知無性。性非無性。性亦非性。若了此性即了無性。如是了者。即能了達彼無上性。彼了達故即無所得。此即名為一切如來安住堅固身語心業

爾時世尊大毗盧遮那金剛如來。即入一切如來現前金剛三摩地。從定出已作如是言。當知菩提心者離一切性。若蘊若處若界無取無舍。諸法無我平等出生。而彼心法本自不生。是故當知我法自性即彼空性。如是了者。乃名堅固住菩提心

又復世尊阿閦金剛如來。即入一切如來無盡金剛三摩地。從定出已作如是言。菩提心者無法無法性。無生亦無我。此性如虛空離諸分別相。如是了者。乃名堅固住菩提心

又復世尊寶生金剛如來。即入一切如來法無我金剛三摩地。從定出已作如是言。菩提心者。即諸法無性離諸法相。從法無我實際所生。如是了者。乃名堅固住菩提心

又復世尊無量壽金剛如來。即入一切如來熾盛焰光金剛三摩地。從定出已作如是言。菩提心者即無生法。非性非無性。如虛空句相應而住。于一切法亦如是行。如是了者乃名堅固住菩提心

又復世尊不空成就金剛如來。即入一切如來現前住金剛三摩地。從定出已作如是言。菩提心者。是即自性凈光明法。非彼菩提有相可得。亦非現前三昧可證。如是了者。乃名堅固住菩提心

爾時有菩薩摩訶薩。名曰慈氏。在大會中。聞諸如來各各以自三業。宣說秘密法性明句。及說菩提心法。生大歡喜嘆未曾有。即于眾中作如是言

　大哉一切佛　　大哉秘密法
　宣說妙法門　　真實清凈義
　及說菩提心　　我歸命稱贊
　從無我出生　　一切佛菩薩
　已離諸疑惑　　無相亦無礙
　皆住菩提心　　我歸命稱贊
　普賢一切義　　從菩提心轉
　及彼一切行　　菩提行所生
　堅固菩提心　　我歸命稱贊
　如來心清凈　　是即菩提心
　身語業堅固　　名金剛三業
　佛菩提所歸　　我歸命稱贊　

　　一切如來金剛三業最上甚深秘密中秘密諸佛大集會金剛莊嚴三摩地分第三

爾時世尊大毗盧遮那金剛如來。復入一切如來變化大云莊嚴金剛三摩地。從定出已即說大明曰

唵(引一句)輸[寧*也](切身)多(引)倪也(二合)那嚩日啰(二合二)莎婆(引)嚩(引)怛摩(二合)酤[亢*欠](呼郎切下同三)

說是大明已。復說伽陀曰

　于虛空界中　　想佛曼拏羅
　光明云大嚴　　佛平等焰光
　五種平等光　　成平等圓壇
　五欲性解脫　　名五自在行
　住平等觀想　　在佛影像中
　遍照尊大印　　三業相應住
　金剛身語心　　住大印觀想
　阿閦尊大印　　出生相應行
　寶生尊大印　　無量壽智光
　不空成就印　　想佛曼拏羅
　現帝青大光　　住堅固三業
　持金剛大焰　　大惡可怖相
　現水精月光　　莊嚴發髻冠
　持熾盛大輪　　眾莊嚴清凈
　現紫金色光　　佛云照諸部
　九鈷金剛杵　　執持而觀想
　現珊瑚色光　　金剛焰嚴飾
　持大寶光明　　熾盛云普遍
　現蓮華色光　　莊嚴發髻冠
　持熾盛蓮華　　想蓮華金剛
　此五種光明　　不空堅固相
　善持智慧劍　　想佛曼拏羅　

說是伽陀已。復入一切如來法界自性三摩地。從定出已。復說金剛三業加持大明曰

唵(引一句)達哩摩(二合)馱(引)睹嚩日啰(二合)(二)莎婆(引)嚩(引)怛摩(二合)酤[亢*欠](引)(三)

說是大明已。復說伽陀曰

　現五種大寶　　皆如芥子量
　無比復最上　　常住觀相應
　此寶廣大住　　無住復廣大
　彼廣大寶云　　即佛平等光
　現金剛大輪　　出現大寶云
　持大蓮華藏　　執本部器仗
　復現菩薩云　　廣大無邊際
　作自在變化　　一切皆無礙
　于虛空界中　　現月曼拏羅
　自曼拏羅等　　想大輪圓滿
　蓮華曼拏羅　　想金剛自性
　寶曼拏羅生　　自性清凈寶
　相應曼拏羅　　虛空相出生
　即佛最上性　　身語心成就
　此堅固出生　　具一切智相　

　　一切如來金剛三業最上甚深秘密中秘密諸佛大集會一切如來心曼拏羅分第四

　爾時佛世尊　　大毗盧遮那
　復彈指句召　　一切諸如來
　是時諸如來　　又復皆云集
　勸請毗盧尊　　說曼拏羅法
　諸如來寂靜　　諸如來出生
　最上法無我　　愿說曼拏羅
　一切相圓滿　　一切相莊嚴
　普賢最上身　　愿說曼拏羅
　寂靜法出生　　正智行清凈
　普賢最上語　　愿說曼拏羅
　諸有情大心　　自性凈無垢
　普賢最上心　　愿說曼拏羅
　爾時金剛手　　三界最勝尊
　救度三界者　　菩薩摩訶薩
　諸如來大心　　諸如來出生
　諸曼拏羅性　　次第而宣說
　我今說最上　　大心曼拏羅
　安住心金剛　　三業曼拏羅
　信解心為線　　稱分量所作
　以智慧絣量　　住三業觀想
　十二肘量作　　大心曼拏羅
　四方與四隅　　四門四樓閣
　中心置大輪　　圓滿無所缺
　各住本尊印　　所作如儀軌
　輪中想金剛　　現帝青大光
　五鈷大智杵　　光焰可怖相
　東方想大輪　　金剛光莊嚴
　南方想大寶　　現眾寶光明
　西方大蓮華　　現蓮華色光
　北方大利劍　　出現熾盛光
　東南隅佛眼　　現青云色光
　西南隅智杵　　摩摩枳出生
　西北隅蓮華　　出現開敷相
　東北隅青蓮　　青云色凈光
　復次于東門　　想沒訥誐羅
　南門想寶杖　　金剛凈焰光
　西門想蓮華　　現熾盛劍光
　北門金剛杵　　及金剛瓶等
　如是觀想已　　成心曼拏羅
　以金剛三業　　作廣大供養
　若住身供養　　于身相無礙
　若住心供養　　了心性平等
　智者善安住　　具無量功德
　諸佛吉祥句　　虛空界莊嚴
　若世間供養　　香華燈涂等
　得圣賢歡喜　　諸菩薩敬愛　

　　一切如來金剛三業最上甚深秘密中秘密諸佛大集會一切明句行分第五

爾時世尊大毗盧遮那金剛如來。金剛三業大自在主大執金剛王。一切處最勝自在。善說諸法一切行義及諸行相。于大眾中作如是言。諸大士當知彼一切法離諸疑惑。真實出生若貪若嗔。及癡法等此三平等。了此法性。是即無上大菩提性。如是了知已得一切成就。假使世間旃陀羅輩及諸惡類。常起殺害諸眾生心。若能以凈信解修秘密者。如是等人皆得成就。而能安住大乘秘密

復次若有造無間業諸眾生類。廣造諸惡極重罪已。能起凈信修秘密者。亦得一切最上成就。若有眾生。造殺生業行不與取。受諸邪染起大妄語。造如是等諸惡業者。若能起凈信解修秘密法。如是等人亦得成就。何以故。諸大士當知秘密法中。若染若凈若怨若親皆悉平等。若了知者。乃能安住最上大乘秘密法要。是即成就諸佛自性。以如是故于一切法得離疑惑。唯除毀謗阿阇梨者。如是等人。設使勤求于秘密法不能成就

是時會中有菩薩摩訶薩。名除蓋障。聞佛世尊說是法已。怪未曾有。即白佛言。世尊云何于諸如來及大眾中宣說此義。我昔未聞。為法非法語耶。愿佛世尊為我開曉

爾時世尊大毗盧遮那金剛如來。即告除蓋障菩薩言。止止善男子。莫作是說。當知所說即諸法性。一切如來真實凈智。諸法精妙勝義出生。如是名為菩提行句

又復會中。所有不可數不可計一切佛剎中。須彌山量等塵數諸菩薩眾。聞佛說是法已。皆大驚怖迷悶躄地。各作是念。唯愿世尊加哀救護。令我等輩還復本座

爾時世尊大毗盧遮那金剛如來。知其念已。即入一切如來金剛三業虛空平等無二金剛三摩地。于其定中。以金剛三業神通加持。即時諸菩薩眾。咸得醒悟離諸怖畏。而能各各還復本座

是時一切如來見是事已。皆大歡喜生希有心。咸以清凈深妙法音。說是伽陀曰

　大哉最上法　　大哉法義生
　法無我真實　　歸命金剛王
　身語心清凈　　住虛空平等
　離疑惑無礙　　歸命金剛身
　如來心最上　　三際道隨轉
　真如界離相　　歸命如虛空
　虛空身真實　　虛空語善轉
　虛空法清凈　　歸命無所喻　

　　一切如來金剛三業最上甚深秘密中秘密諸佛大集會身語心加持分第六

爾時世尊阿閦金剛如來。復入一切如來身語心秘密三摩地。從定出已。宣說加持心大明曰

唵(引一句)薩哩嚩(二合)怛他(引)誐多唧多嚩日啰(二合)(二)莎婆(引)嚩(引)怛摩(二合)酤[亢*欠](引)(三)

又復世尊大毗盧遮那金剛如來。出彼定已。復入離塵金剛三摩地。從是出已。宣說加持身大明曰

唵(引一句)薩哩嚩(二合)怛他(引)誐多迦(引)野嚩日啰(二合)(二)莎婆(引)嚩(引)怛摩(二合)酤[亢*欠](引)(三)

又復世尊無量壽金剛如來。即入無二平等金剛三摩地。從定出已。宣說加持語大明曰

唵(引一句)薩哩嚩(二合)怛他(引)誐多嚩(引)吾嚩(二合)日啰(二合)(二)莎婆(引)嚩(引)怛摩(二合)酤[亢*欠](引)(三)

此三金剛。是諸如來大秘密句。離諸觀想分別。安住一切真言行相

又復世尊寶生金剛如來。即入智燈金剛三摩地。從定出已。說此大明曰

唵(引一句)薩哩嚩(二合)怛他(引)誐多(引)耨啰(引)誐拏嚩日郎(二合二)莎婆(引)嚩(引)怛摩(二合)酤[亢*欠](引)(三)

又復世尊不空成就金剛如來。即入不空金剛三摩地。從定出已。說此供養諸佛大明曰

唵(引一句)薩哩嚩(二合)怛他(引)誐多布惹(引)嚩日啰(二合)(二)莎婆(引)嚩(引)怛摩(二合)酤[亢*欠](引)(三)

如是大明。當以五種無礙功德。具五種行供養諸佛。如是供養已。速得成就諸佛自性。即能安住一切如來金剛三業。是持金剛者

爾時金剛手菩薩摩訶薩大執金剛者。隨喜一切如來各說大明已。亦自安住真言行門。于自身語心三業而悉靜住。照達廣大成就法門。心住無我生大歡喜。身語二業離諸有相。如是三業相應。猶如虛空平等安住。了達身語心業自性皆無所得。由是得與真言行相自性相應。非智所覺非心所觀。遠離有為諸行造作。而彼身語心相。與彼菩提自性相應。如是宣說大明儀軌

　時金剛手尊　　住諸佛光明
　諸佛一切智　　說最上觀想
　當住虛空中　　想月曼拏羅
　現諸佛影像　　微妙行相應　

應當觀想如是

◇唵字

　當住于一心　　想芥子滿空
　觀想諸智句　　秘密智儀軌
　復住虛空中　　想日曼拏羅
　現諸佛影像　　一切句圓滿　

應當觀想如是

◇吽字

　復住虛空中　　想輪曼拏羅
　出現佛眼相　　想金剛蓮華
　復住虛空中　　想寶曼拏羅
　出現眾寶相　　圓滿而觀想
　復住空觀想　　蓮華曼拏羅
　金剛相相應　　想蓮華金剛
　復住空觀想　　光明曼拏羅
　現諸佛善相　　最勝光圍繞
　復現青蓮相　　五鈷金剛杵
　眾寶如麥量　　住心而觀想
　復想八葉蓮　　如左拏迦量
　住心觀想已　　回向大菩提
　輪等皆最勝　　如儀軌觀想
　成就菩提句　　圓滿諸功德
　大明行最勝　　安住佛菩提
　出生諸法句　　住金剛三業
　爾時金剛手　　為利諸眾生
　說諸清凈行　　秘密中最上
　于法分限中　　處塵染無著
　作秘密供養　　是名心供養
　若以甘露食　　得成勝義果
　最上真實法　　離相菩提心
　當以四種食　　常依法而食
　住三業秘密　　一切皆成就
　此四雖常食　　而勿生礙想
　離此四非法　　當了飲食性
　得諸佛敬愛　　及菩薩智慧
　諸相應行等　　速成就佛性
　欲界中自在　　及諸有所作
　得威光色力　　一切皆敬愛
　世有大名稱　　睹者如光照
　一切佛秘密　　諸菩薩最上　

此名一切秘密大明行金剛三業真實法門

佛說一切如來金剛三業最上秘密大教王經卷第一佛說一切如來金剛三業最上秘密大教王經卷第二

　　　　西天譯經三藏朝奉大夫試鴻臚卿傳法大師臣施護奉　詔譯


　　一切如來金剛三業最上甚深秘密中秘密諸佛大集會秘密精妙行分第七

爾時世尊大毗盧遮那金剛如來。又復宣說一切如來金剛三業大三昧耶。最上真實大明勝行三摩地法伽陀曰

　諸富樂所樂　　隨意即當行
　獲種種相應　　速成就佛性
　又復諸富樂　　所樂隨意行
　得本尊相應　　成自他供養
　作苦行求法　　彼不能成就
　諸樂隨意行　　斯為善成就
　假使求四方　　飲食而活命
　持誦不間斷　　得成諸富樂
　善住身語心　　勤求大菩提
　遠離夭橫怖　　當不墮地獄
　佛菩薩所行　　最上大明行
　謂勝法文字　　成就諸富樂
　順行諸樂境　　即五智自在
　菩薩常稱贊　　諸佛善所作
　當知色三種　　成自他供養
　一切佛敬愛　　毗盧尊出生
　又復聲三種　　供養諸圣賢
　一切佛敬愛　　寶幢尊出生
　又復香三種　　供養諸佛等
　一切佛敬愛　　無量壽出生
　又復味三種　　供養諸圣賢
　一切佛敬愛　　不空尊出生
　又復觸三種　　供養于本部
　彼諸佛金剛　　阿閦尊所得
　彼色聲香等　　心常離諸結
　一切佛世尊　　秘密真實說
　色聲等明句　　諦心而觀想
　復各于本部　　觀想諸圣賢
　住佛念相應　　作法念觀想
　觀身語意業　　成金剛念觀
　諸部念相應　　成忿怒念觀
　賢圣念相應　　成就菩提觀
　若住于身觀　　即身相無礙
　若住心觀想　　心離諸有著
　諸佛所愛樂　　住佛眼觀察
　二處皆平等　　速成就佛性
　吽字及唵字　　發字等儀軌
　現五種光明　　想蓮華金剛
　如月凈光焰　　隨意而觀想
　佛念等相應　　觀想求菩提
　云何佛念觀　　謂遍一切處
　皆諸佛影像　　出現佛智云
　云何法念觀　　謂遍一切處
　觀想金剛法　　出現法智云
　云何金剛觀　　謂遍一切處
　想金剛薩埵　　現金剛智云
　云何諸部觀　　謂遍一切處
　現本尊影像　　及本尊智云
　云何忿怒觀　　謂遍一切處
　想出忿怒聲　　現忿怒智云
　云何菩提觀　　及彼菩提念
　謂本金剛蓮　　二處悉平等
　現智日金剛　　作金剛供養
　復云何得名　　曼拏羅念觀
　謂二處平等　　妙蓮華自在
　出生大相應　　曼拏羅自性
　云何身念觀　　謂一切如來
　所有勝妙身　　五蘊性圓滿
　彼佛身自性　　平等如是見
　云何語念觀　　謂金剛法語
　平等如是見　　持最上法性
　云何心念觀　　謂普賢大心
　普遍于一切　　住秘密根本
　平等如是見　　持金剛大心
　云何有情觀　　謂諸有情心
　及彼身語業　　平等如是見
　皆離相平等　　一切如虛空
　復云何得名　　一切大明相
　謂即身語心　　念觀相應法
　身住妙金剛　　語心亦如是
　作是平等見　　名最上持妙
　又復云何名　　三昧耶念觀
　謂三昧文字　　清凈諸儀軌
　如來所莊嚴　　得妙樂成就
　又復云何名　　般若波羅蜜
　三昧耶念觀　　謂諸法自性
　清凈大光明　　無生無所依
　無智亦無得　　無因無所生
　又復云何名　　彼無生念觀
　亦諸法自性　　清凈光明法
　如虛空離相　　亦復離文字
　無二非無二　　無垢而寂靜
　又復云何名　　諸部供養觀
　謂身心離相　　作平等供養
　與諸部相應　　成就甘露法
　得佛加持身　　及彼金剛心
　最上持法語　　皆如理所得
　身語心清凈　　遠離諸邪念
　成就持明行　　得金剛不壞　

　　一切如來金剛三業最上甚深秘密中秘密諸佛大集會甘露三昧分第八

爾時世尊寶生金剛如來。安住一切如來金剛三業。于大會中。向金剛手菩薩最上自在執金剛者。稱贊勸請作如是言

　大乘金剛士　　住空清凈行
　普賢大供養　　愿說最上行
　貪嗔癡染性　　同入金剛乘
　與虛空平等　　無住大供養
　解脫道所歸　　三乘共宣說
　佛大樂清凈　　愿說供養法
　菩提心廣大　　善轉妙法輪
　身語心清凈　　歸命金剛乘
　爾時金剛手　　菩薩摩訶薩
　受佛勸請已　　即說供養法
　遍一切虛空　　現廣大字相
　一切灌頂義　　攝金剛寶部
　安住三金剛　　身語心善樂
　諸佛出生法　　供養諸如來
　彼供養法者　　住身心平等
　離著而無礙　　當了諸法性
　遍大地方所　　一切皆清凈
　離相而寂然　　無少法差別
　皆是諸如來　　神通慧所作
　秘密最上法　　從五部出生
　當住于虛空　　觀想大智海
　自身處月輪　　具種種嚴飾
　住諸佛心智　　寂靜金剛界
　想四寶莊嚴　　高廣殊妙塔
　五種光明鬘　　清凈而圍繞
　復想大智海　　三世無住相
　廣大不思議　　總攝一切法
　想自毛孔中　　現供養智云
　及五種蓮華　　謂青蓮華等
　生有三種華　　從圣賢所現
　迦哩尼迦華　　及末利迦華
　踰體迦妙華　　迦啰尾啰等
　一一皆殊勝　　妙香悉周遍
　想輪曼拏羅　　具種種莊嚴
　廣百由旬量　　周匝悉圓滿
　金剛及蓮華　　輪并寶劍等
　以智慧觀想　　一一于空現
　廣俱胝由旬　　四方凈嚴飾
　眾寶所成塔　　自性凈無垢
　以正智觀想　　諸部供養因
　五種勝功德　　成供養云海
　寶衣凈無垢　　供養求菩提
　作五種供養　　得賢圣歡喜
　種種最上寶　　想現而莊嚴
　彼一切妙寶　　得最上成就
　七寶嚴境界　　一切皆圓滿
　安住于正慧　　種種義成就
　最上大印相　　佛曼拏羅中
　與諸觸相應　　及諸味成就
　當住空觀想　　寶嚴曼拏羅
　自體即佛身　　作廣大供養
　彼最上秘密　　隨順一切法
　安住加持句　　是真實供養
　所有甘露味　　能資生智慧
　住諸佛三業　　成就金剛智　

　　一切如來金剛三業最上甚深秘密中秘密諸佛大集會最上清凈真實三昧分第九

　爾時金剛手　　復現空字相
　一切灌頂行　　一切勝自在
　身語心相應　　三業曼拏羅
　宣說最上法　　諸佛秘密智
　當住空觀想　　金剛曼拏羅
　中現阿閦尊　　想執金剛杵
　大焰光熾盛　　五種光圓滿
　三世佛出生　　金剛部變化
　身語心相應　　想最上金剛
　上首禪定法　　心平等成就
　眾秘密金剛　　能破壞一切
　阿閦金剛生　　住諸佛境界　

如是名為金剛部中阿閦如來真實三昧觀想法

　爾時金剛手　　智解脫成就
　自性凈無垢　　入大菩提行
　說真實三昧　　成佛菩提法
　當住虛空中　　想佛曼拏羅
　中現毗盧尊　　及想一切佛
　與諸寶相應　　成金剛影像
　從彼三金剛　　出一切妙寶
　平等如意珠　　現圓滿寶海
　諸佛大牟尼　　出生諸佛子　

如是名為佛部中毗盧遮那如來真實三昧一切部中大智觀想法

　爾時金剛手　　說染性解脫
　秘密凈無著　　蓮華曼拏羅
　當住虛空中　　想大曼拏羅
　中現無量壽　　及諸佛供養
　秘密行相應　　及想一切教
　此最上金剛　　相應四三昧
　二根本相應　　能出生二種
　觀想諸如來　　成就三金剛　

如是名為蓮華部中無量壽如來真實三昧觀想法

　爾時金剛手　　金剛明句義
　無我智出生　　宣說如是法
　當住虛空中　　想佛曼拏羅
　現不空成就　　及觀想諸佛
　一切佛無住　　離相諸語言
　真妄及影像　　皆住金剛句
　金剛手所說　　佛菩薩所生
　彼諸佛語言　　如空凈無垢
　說大明成就　　秘密智所覺
　三昧句召部　　所作義真實　

如是名為三昧句召部中不空成就如來真實三昧觀想法

　爾時金剛手　　三金剛無住
　堅固不能壞　　宣說如是義
　當住空觀想　　三昧曼拏羅
　中想寶生尊　　及現諸影像
　修瑜伽行者　　當了諸法空
　縱說非法語　　亦得住凈智　

如是名為眾寶部中寶生如來金剛智莊嚴三昧觀想法

爾時會中有菩薩。名諸佛三昧金剛幢。與不可數不可計須彌山量等塵數諸菩薩摩訶薩。聞諸如來說是法已。怪未曾有。即于會中出大音聲。咸作是言。諸佛如來大秘密主。出過三界通達世間一切諸法。云何是中言非法語得成凈智

是時世尊大毗盧遮那金剛如來。即告諸菩薩言。止善男子莫作是說。何以故。汝等當知彼最上秘密行即菩薩行。彼菩薩行即如來行。彼如來行即真言行。諸善男子。譬如虛空于一切處無所住相。虛空無住諸法亦然。諸法如是當何所住。不住欲界不住色界。不住無色界不住四大等。諸善男子一切法無住。此義寂靜當如是知。諸佛如來知諸眾生心所樂欲。隨順宣說一切法門。彼所說法猶如虛空離諸有相。如來三昧亦復無住。諸善男子。譬如有人持以箭莖鉆木出火。勤加其力煙即漸生。而后非久火方得出。出已即滅彼所出火不住箭莖。不住其木不住人手。諸善男子。諸佛如來所有三昧亦復如是。一切無住非來非去。諸法亦然

是時諸菩薩摩訶薩。聞佛世尊說是法已。心生信解嘆未曾有。皆大歡喜作是贊言

　廣大希有最上法　　離相寂靜如虛空
　破諸疑網清凈門　　是故稱贊真實說　

　　一切如來金剛三業最上甚深秘密中秘密諸佛大集會觀察一切如來心分第十

爾時世尊大毗盧遮那金剛如來。而復召集諸佛如來。普令安住大三昧耶金剛真實現證菩提堅固三業諸佛如來秘密法門。如是安住已。毗盧遮那即作是言。當說諸佛本部真實大明身語心業秘密最上成就等法

是時金剛手菩薩摩訶薩。于眾會中現大威勢。目爍光明熾然可怖。廣視大會及十方界。出大音聲作如是言

　金剛身語心　　住三業觀想
　離疑惑無礙　　平等無所住　

爾時世尊大毗盧遮那金剛如來。即入如來自性清凈波羅蜜多教金剛三摩地。從定出已。向諸如來作如是言。阿閦佛等一切如來。各能宣說無數俱胝那庾多百千大明。出生一切成就事。現諸變化。于十方界神通自在。順行諸法。于五境中游戲無礙。于真言行解脫相應。何以故。一切如來真言行法。出生彼諸大持明士。而能觀察此諸如來身語心。秘密大明義。照達一切最上秘密大明心。常樂趣求一切如來身語心三昧。常樂趣求一切執金剛身語心三昧。常樂趣求一切持法身語心三昧。說是法已。即以自金剛三業說大明曰

吽唵(引)阿(引)莎(引)賀(引一句)

說此大明時。會中一切菩薩。聞已皆悉驚怖。咸各思念金剛手菩薩

爾時金剛手菩薩知是念已。即說一切如來大三昧法

　當住空觀想　　莊嚴曼拏羅
　于中想吽字　　及自影像等
　金剛大光明　　廣大不思議
　諸佛身語心　　當如是觀想
　一剎那成就　　大金剛三業
　金剛王大士　　一切勝自在
　自壇法自明　　出生諸儀軌
　此攝一切明　　金剛精妙說
　現自持明人　　四處具色相
　三面相相應　　及想三種色　

如是名為虛空金剛三昧法

　此復說最上　　金剛秘密心
　當住空觀想　　微妙曼拏羅
　于中復觀想　　五鈷金剛杵
　觀想常相應　　勿令有間斷
　思念三金剛　　及彼金剛鉤
　句召一切心　　及諸賢圣等　

即說此大明曰

吽(引)唵(引)阿(引一句)發吒(半音)弱(仁作切下同二)

　此一切金剛　　佛菩提成就
　所有金剛部　　寶及蓮華等
　觀想金剛鉤　　句召于諸部
　復觀照自心　　作那吒迦法
　于七晝夜中　　作金剛事業
　成就身語心　　秘密智金剛
　觀察諸施愿　　不令生怖畏
　施廣大成就　　心生大喜愛
　成就佛菩薩　　一切真言行
　若越此法者　　當壞彼壽命
　爾時金剛手　　調伏三界尊
　最上大金剛　　出如是音聲
　乃至持明者　　三金剛智圓
　二處得相應　　成諸供養事
　此諸佛成就　　大明三昧法
　入明妃自在　　想金剛相應
　成此法即名　　三昧曼拏羅
　爾時金剛手　　諸如來出生
　諸佛大灌頂　　復作如是言
　彼一切世界　　以此法句召
　住大印相應　　成就一切事
　佛真實變化　　無數億金剛
　此名佛世尊　　菩提三昧法
　得成就菩提　　成三金剛相
　入金剛大士　　勝菩提心海　

　　一切如來金剛三業最上甚深秘密中秘密諸佛大集會一切如來真實三昧最上持明大士分第十一

爾時世尊大毗盧遮那金剛如來。即入一切如來最上金剛持明大士三摩地。從定出已。宣說一切如來大明金剛最上明句。當相三金剛字最上大印。安住大智金剛一切菩提平等。所謂唵字為智本。即身金剛平等。阿字法無我。即語金剛平等。吽字不可壞。即心金剛平等。如是三金剛平等堅固而住。即一切如來身語心所出持明大士

當觀想此

◇勃籠(二合引)(下同)字。即成虛空金剛心曼拏羅。一切金剛周匝圍繞。于中復想廣大金剛智云。即此勃籠字。是金剛智心

又復觀想此

◇吽字◇唵字成金剛曼拏羅本部諸相一切圓滿

又復觀想此

◇盎字。成本尊曼拏羅。本尊賢圣諸相圓滿

又復觀想此

◇吽字◇阿字。成法曼拏羅

如是諸字中。等知勃籠字即無所住相。從三金剛觀想出生。此等名為金剛秘密三昧心字。亦是三世諸佛最勝身語心。所謂唵字即諸佛最勝身

唵阿字即諸佛真實語。阿吽字即諸佛大智心。又復吽字亦即無上菩提。此即一切如來無上菩提。成就圣法無想智金剛諸佛正因果出生持明大士。如是乃得最上名稱成就大明行現證三昧法三種金剛堅固不壞。此名一切如來身語心三昧真實智金剛加持正因三摩地法。此法能成就一切所修行。若有行人。修此法者。于寂靜處住相應觀。想如前字。是人于半月分速能成就金剛三業

復次行人當住虛空觀想。金剛本尊最上曼拏羅。從根本大明出生。持明大士說唵字心成曼拏羅。出現五種大光明云。中想最上大毗盧遮那如來。而復出現無數佛身。金剛光明遍照一切。此名一切如來金剛秘密身語心業金剛光明莊嚴三摩地法。若有行人修此法者。于半月中速得成就最上勝身。與佛身等堅固不壞住壽三劫。隨順五境游戲無礙

復次行人當住虛空觀想。金剛最上法曼拏羅。從根本大明出生。持明大士宣說阿字成曼拏羅。現大金剛五種色光。于中觀想無量壽如來。從平等智正語三昧。說正法語離諸戲論。平等堅固金剛語業。此名一切如來金剛正語三昧出生三摩地法。若有行人修此法者。即得成就金剛語業住壽三劫。隨順五境游戲無礙

復次行人當住虛空觀想。最上金剛曼拏羅。從根本大明出生。持明大士說吽字心成曼拏羅。現廣大真實三昧五種光明。于中觀想大智金剛寶生如來。一切金剛最勝無住。從金剛心出生三昧成就一切智功德海。為大導師發生正智。此名一切如來金剛秘密大心三昧最上三摩地法。若有行人修此法者。即得成就金剛心業住壽三劫。隨順五境游戲無礙

復次行人當住虛空觀想

◇亢字。成大金剛平等智曼拏羅。現一切身等虛空界。皆從金剛智　平等出生。于須臾間變化諸佛菩薩廣大供養。此名等虛空金剛三昧身語心安怛陀那出生莊嚴光明鬘三摩地法。若有行人修此法者。即得住劫三昧。諸佛菩薩亦不能見

復次行人當住虛空觀想。金剛曼拏羅。從根本大明出生。持明大士說[亢*欠]字心成曼拏羅。現金剛等作諸光明。于中復想妙吉祥尊。是即報身。安住身語心業金剛三昧。久已安住菩薩十地。此名最上智月菩薩三昧金剛三摩地法。若有行人修此法者。即得一切成就

復次行人當住虛空觀想此

◇颯疋零(三合引)字。從是字中出現智光。于是光中即現金剛薩埵身。量等虛空。此名等虛空界金剛三昧莊嚴三摩地法。若有行人。修此法者。得五種通及佛最上三昧通力。如是乃名一切成就

復次行人當住虛空觀想

◇唵字。即成最上佛曼拏羅。于中想現阿閦如來。復現一切金剛大士想阿閦佛現于智相。皆從阿閦如來三金剛禪定三昧出生。此名阿閦如來三昧身現證菩提最上金剛三摩地法。若有行人修此法者。即得成就阿閦如來三昧身語心。常住金剛堅固。成就十方世界一切金剛供養事業

復次行人當住虛空觀想

◇唵字。即成最上佛曼拏羅。于中想現寶生如來。及現虛空金剛。想寶生佛。現其寶相。皆從寶生如來三金剛禪定三昧出生。此名寶三昧自在最上金剛三摩地法。若有行人修此法者。即得成就寶生如來金剛三業。出現寶幢平等光明。成就菩提法無我智。秘密平等無所住相

復次行人當住虛空觀想

◇唵字。即成最上佛曼拏羅。于中想現無量壽如來作施法相。從無量壽如來三金剛禪定三昧三種金剛甘露平等出生。此名無量功德金剛光明吉祥三摩地法。若有行人修此法者。即得成就無量壽身語心業。復得金剛壽命平等光明。能為眾生說大乘道

復次行人當住虛空觀想

◇唵字。即成最上佛曼拏羅。出現金剛大青蓮華。中想不空成就如來現三昧相。從不空成就如來三金剛禪定三昧平等出生。此名不空成就三昧光明最上智出生三摩地法。若有行人修此法者。成就不空金剛身語心業。得金剛不空平等光明。出生吉祥智海利益一切眾生

復次行人當住虛空觀想

◇唵字。即成光明佛曼拏羅。于中想現毗盧遮那如來。現三身相出大金剛光明。皆從毗盧遮那如來三金剛禪定三昧平等出生。此名趣求菩提身語心最上金剛三摩地法。若有行人修此法者。即得成就毗盧遮那金剛三業。得平等光明大菩提智。成就三身堅固不壞

爾時世尊大毗盧遮那金剛如來。復說伽陀曰

　諸有修法者　　當起精進心
　往詣于山中　　或曠野空舍
　及兩河岸側　　尸陀林等處
　當住禪定心　　隨所求作法
　當住虛空界　　想阿閦智等
　五種通相應　　想佛最上處
　此名為諸佛　　最上大三昧
　成就一切事　　大金剛智通
　五鈷金剛杵　　五焰光莊嚴
　五處皆相應　　金剛通出生
　想自明大輪　　猛焰識盛光
　五種通相應　　金剛通成就
　想空金剛輪　　現平等佛光
　安住佛相應　　得佛身平等
　想曼拏羅中　　自身成毗盧
　安住唵字心　　觀想根本識
　寂滅金剛心　　而常所出生
　吉祥如意寶　　諸佛勝成就
　復想曼拏羅　　中現阿閦尊
　安住吽字心　　現其心月相
　復想曼拏羅　　中現無量壽
　安住阿字心　　現金剛月相
　此最勝三昧　　三金剛不壞
　寂滅三昧智　　佛平等成就
　住虛空界中　　想自曼拏羅
　唵字身語心　　住堅固一劫
　于虛空中想　　金剛曼拏羅
　吽字身語心　　住堅固一劫
　于虛空界中　　想法曼拏羅
　阿字身語心　　住堅固一劫　

如是名為諸佛金剛三劫智三昧。若于此法得相應者。即成金剛身語心業。住堅固身。如理語言離諸妄想。即得金剛薩埵成就

佛說一切如來金剛三業最上秘密大教王經卷第二佛說一切如來金剛三業最上秘密大教王經卷第三

　　　　西天譯經三藏朝奉大夫試鴻臚卿傳法大師臣施護奉　詔譯


　　一切如來金剛三業最上甚深秘密中秘密諸佛大集會一切如來金剛相應三昧最上成就分第十二

　爾時金剛手　　菩薩摩訶薩
　最上世所師　　最勝智成就
　三金剛三昧　　真實智所生
　從金剛語業　　宣說成就法
　等虛空三昧　　自性離疑惑
　自性清凈法　　謂那吒迦想
　諸欲作法者　　當詣曠野中
　山間及樹林　　華果茂盛處
　當觀想蒙字　　成妙吉祥身
　住金剛三業　　廣大無邊際
　量廣百由旬　　金剛光熾盛
　光中現諸相　　一切所莊嚴
　梵王帝釋等　　不能見其身
　此名妙吉祥　　勝金剛三昧
　安怛陀那法　　最上三摩地
　若欲成此法　　以五種甘露
　和合三種鐵　　而為虞梨迦
　三金剛不壞　　三金剛所生
　成就此法者　　得安怛陀那
　觀想于自心　　諸佛所不壞
　于一剎那間　　妙吉祥出現
　諸佛無住相　　安住佛平等
　想從自心明　　本部法出生
　現三十六百　　須彌量大輪
　乃至微塵數　　熾盛金剛輪
　彼一切皆住　

此名金剛輪三昧三摩地法

　復次從心明　　想現大金剛
　安住曼拏羅　　金剛無住相
　心金剛平等　　現三十六百
　一一須彌量　　乃至微塵數
　殊妙踰室多　　諸相悉圓滿
　于其三界中　　為最上金剛
　彼嚕捺啰天　　一切皆歸命　

此名金剛平等三摩地法

　復自心明想　　八葉金剛蓮
　諸法無住相　　心法亦平等
　現三十六百　　一一須彌量
　乃至微塵數　　清凈寶蓮華
　供養一切佛　　最上曼拏羅　

此名蓮華平等三摩地法

　住三劫三昧　　隨順五種智
　十方一切佛　　作三密承事
　從自明觀想　　劍現五種光
　行人執持已　　得持明自在
　三界大供養　　梵天等歸命
　三千界勇猛　　最上秘密尊
　所欲行自在　　得金剛三業
　觀想心金剛　　施如是成就　

此名金剛劍成就三摩地法

　當觀想唵字　　即成虞梨迦
　如左拏迦量　　中現本尊像
　住心而觀想　　從本尊受已
　行人剎那間　　與諸菩薩等
　如日照虛空　　身紫金色相
　復次想阿字　　亦成虞梨迦
　如左拏迦量　　中現本尊像
　住心而觀想　　從本尊受已
　行人剎那間　　成就菩提智
　如日照虛空　　身紫金色相
　復次想吽字　　亦成虞梨迦
　如左拏迦量　　中現本尊像
　住心而觀想　　從本尊受已
　行人剎那間　　成就金剛身
　如日照虛空　　身紫金色相
　當住空觀想　　種智曼拏羅
　中現毗盧尊　　想手持大輪
　輪持明成就　　安住大輪部
　此勝智成就　　金剛智所生
　如是大輪身　　相應而成就
　當住空觀想　　金剛曼拏羅
　中現阿閦尊　　手執金剛杵
　大金剛持明　　安住金剛部
　金剛勝成就　　金剛智所生
　如是金剛身　　相應而成就
　當住空觀想　　眾寶曼拏羅
　中現寶生尊　　想手執妙寶
　大寶生持明　　安住大寶部
　最上寶成就　　金剛智所生
　如是大寶身　　相應而成就
　當住虛空中　　想法曼拏羅
　中現無量壽　　手執大蓮華
　大蓮華持明　　安住蓮華部
　蓮華勝成就　　金剛智所生
　如是妙法身　　相應而成就
　當住空觀想　　三昧曼拏羅
　現不空成就　　手執大利劍
　大利劍持明　　安住三昧部
　三昧勝成就　　金剛智所生
　如是大三昧　　相應而成就
　所有諸成就　　謂三叉鉤等
　依法而所作　　得金剛相應
　安住禪定心　　三業皆成就
　此即名諸佛　　大金剛三昧
　復說成就法　　諸有作法者
　當往四衢道　　或于獨樹下
　作金剛句召　　召集本圣土
　然當依儀法　　隨意求成就
　三相應大明　　最上三金剛
　句召身語心　　諸佛大智慧
　風輪曼拏羅　　佛最上句召
　十方三昧生　　能句召一切
　住空想三昧　　金剛句召法
　毗盧遮那尊　　彼最上大輪
　佛無住句召　　金剛蓮華等
　彼三昧部法　　住三界三昧
　具足一切相　　觀想佛影像
　成就身語心　　句召等觀想
　無數相應行　　善作一切事
　彼圓具諸相　　身金剛觀想
　金剛舌相應　　語金剛平等
　三秘密供養　　諸供養中勝
　此即一切佛　　秘密精妙法　

此名諸佛大秘密句召三昧。若有行人求諸成就者。當于五種飲食住三昧想。是人即得成就持明。具五種通安怛陀那。金剛句召一切成就。若五種食不能具者。隨得一食亦住三昧。是人即得最上相應。諸佛如來所共加持。具一切相。自身語心。金剛堅固心智平等。戴金剛冠最上總持。彼一切佛同此三昧。能為他作最上三昧一切成就。此名一切平等智金剛三摩地法

復次宣說三金剛三昧最上成就法。當于自舌想其吽字。即是最上金剛三昧。如是舌根即與五種甘露相應。得三金剛不壞自性

又復當知阿字吒字。是即最上金剛種種相應。即得成就金剛薩埵。此名金剛甘露三昧三摩地法

又復修習三金剛三昧最上成就者。即得最上金剛三身成就。十方諸佛如意寶海。出凈光明普遍世界金剛自在

又復修習輪三昧最上成就者。即于諸法平等順行成就。殑伽沙等一切三昧。及一切最上持明法中。為大主宰。圓滿一切勝妙三昧。住金剛身想。得安怛陀那如意自在。于一切處放千光明。悉能具足諸成就法。所有世間阿修羅干[寧*也]等。一切干[寧*也]眾皆悉敬伏。而為攝受。善住殑伽沙等諸佛如來三金剛無住相。是名金剛成就。以金剛眼普見一切。如運自手作諸事業一切隨意。彼金剛目觀達亦然。又于殑伽沙等剎中。出大音聲轉諸勝義。于一切處一切普聞。成就金剛耳根勝義。是即金剛語業。又能成就金剛心業。于殑伽沙等剎中。了達一切眾生心行等法。是名金剛心業。又能從彼那吒迦出生殑伽沙等身。住輪回劫中。現佛云莊嚴。作諸變化最上金剛出生。是名金剛身業亦即金剛神通法。又能于過去諸法。以三昧力悉能思念。此即名為金剛宿念

如是等名為三昧通。金剛眼耳心宿念成就神通等法諸佛神通。于諸佛身平等成就。常與殑伽沙等眷屬圍繞。善行金剛身語心業。于一切世界。順行金剛三昧相應成就。而能出生成就大義。即得圓滿四種三昧。了知金剛不壞事業。順行三摩地相應觀想。成就最上菩提。修習出世間法最上成就。入金剛乘。順行諸法宣說大明。自在觀想作大成就。依時依法從自大明觀想金剛影像。戴金剛冠作自在相。即得成就大智金剛。于一切處常所親近智甘露法。如是名為一切大明中真實義成就。若修習者。先當依法擇其處所。或大曠野或復山間或寂靜處。依彼儀軌作諸成就。而復常時勿令間斷。即得一切成就。此名諸佛大成就法

復次行人常所親近。金剛四種堅固事業觀想。三金剛身速得成就。與彼四時依法相應。復于五處依法了知已。然立期限。或七日或半月。乃至一月。依法儀軌觀想唵字。成智金剛。于中出生金剛三昧。如諸儀軌廣大宣說。諸有修習瑜伽法者。當于日月時分如實了知。不令越法。如是即得最上秘密出生勝義相應成就

復次宣說出世間法最勝境界佛身成就伽陀曰

　佛身最上持吉祥　　三種金剛不破壞
　安住加持秘密句　　善作金剛不壞身
　十方一切佛如來　　三密金剛皆不壞
　安住加持秘密句　　善作金剛最勝身　

復說出世間法最勝境界佛語成就伽陀曰

　諸佛法語大吉祥　　三種金剛不破壞
　安住加持秘密句　　善入金剛法語門
　十方一切佛如來　　三種金剛皆不壞
　安住加持秘密句　　從佛正語所出生　

復說出世間法最勝境界佛心成就伽陀曰

　佛心金剛持吉祥　　三種金剛不破壞
　安住加持秘密句　　善住金剛廣大心
　十方一切佛如來　　三種金剛皆不壞
　安住加持秘密句　　從佛心法所出生
　佛語金剛妙法語　　金剛薩埵語亦然
　若無智者越軌儀　　彼即一切皆破壞　

　　一切如來金剛三業。最上甚深秘密中。秘密諸佛大集會。金剛相應莊嚴三昧真實觀想。正智三摩地分第十三

爾時執金剛最上智一切真實義出生金剛手菩薩摩訶薩。歸命頂禮一切牟尼大導師。一切義堅固供養三昧真實智主。出金剛聲作如是言

　大哉諸佛教　　大哉大菩提
　大哉寂靜法　　大哉真言行
　畢竟無生法　　自性無所生
　離疑住真實　　正智所出生
　此諸佛所說　　一切明句法
　金剛智供養　　三金剛不壞
　諸佛智所得　　三金剛觀想
　大相應持誦　　諸佛所加持
　諸部諸明句　　住身語心相
　大音持大明　　聞已入智海
　三世佛出生　　大金剛三業
　獲得無等智　　金剛明觀想
　復次金剛手　　虛空智所生
　最上最勝尊　　說金剛持誦
　持諸大明義　　三金剛妙相
　三堅固不壞　　三金剛善說
　變化有三種　　謂身語心業
　諸金剛持誦　　三金剛心出
　諸佛身語心　　住金剛堅固
　最上秘密法　　勝供養儀軌
　智金剛所說　　三金剛心等
　依法持誦間　　此菩提平等
　復次變化身　　別別三不壞
　身語心無我　　住廣大智心
　念廣大金剛　　畢竟而不壞
　此即一切佛　　智眼所觀察
　身金剛菩提　　遠離性非性
　此說諸佛身　　身持誦如是
　語三昧菩提　　離聲非聲相
　此說語金剛　　語持誦如是
　心三昧菩提　　住金剛心行
　此說心金剛　　心持誦如是
　隨諸義持誦　　非自性所行
　三世佛亦然　　寶持誦如是
　身現變化云　　普遍諸佛剎
　堅固無來去　　名不空持誦
　秘密大明句　　最勝文字義
　出廣大音聲　　遍聞曼拏羅
　一切忿怒法　　三昧智所生
　彼忿怒持誦　　秘密如是說
　眾生住癡海　　諸欲義隨轉
　一切處了知　　此佛部持誦
　眾生住貪海　　貪金剛語生
　身心住亦然　　蓮華部持誦
　眾生嗔無住　　嗔金剛心生
　身語住亦然　　金剛部持誦
　三金剛三昧　　金剛三昧中
　如是眾金剛　　那奔薩迦法
　一切秘密主　　了貪法實義
　菩提貪所生　　諸眾生亦爾
　佛眼等大明　　常隨轉貪法
　成就貪自在　　順行諸意道
　癡法平等生　　金剛持明王
　彼那奔薩迦　　施最上成就
　忿怒嗔法生　　常如害怨敵
　雖生即無住　　成就最上法　

此名諸佛大士三昧

　復次說五佛　　諸部大明義
　當住心輪中　　觀想大智輪
　大輪曼拏羅　　想大輪明義
　當住金剛心　　觀想智金剛
　金剛曼拏羅　　想金剛明義
　當住寶部心　　觀想大智寶
　眾寶曼拏羅　　想眾寶明義
　當住蓮華心　　觀想蓮華智
　勝法曼拏羅　　想蓮華明義
　當住三昧心　　觀想三昧智
　三昧曼拏羅　　想三昧明義
　諸曼拏羅中　　安布五佛尊
　出現五種光　　菩提智所化
　廣大一切明　　隨轉種種義
　三金剛不壞　　漸廣復漸略
　身住身自性　　心住心自相
　語住正語言　　得最上供養
　大輪曼拏羅　　想五種金剛
　中現秘密主　　本尊影像等
　本部諸大明　　四種曼拏羅
　有其四種色　　觀想心明義
　四金剛事業　　定金剛所作
　此一切大明　　勝秘密常住
　所有息災法　　當知佛眼相
　彼增益法者　　蓮華金剛相
　所有敬愛法　　現其廣愛相
　諸調伏法中　　金剛忿怒相
　此一切教中　　三秘密三身
　一切大明中　　想那吒迦相
　若復于世間　　欲作成就者
　除彼不孝人　　及謗阿阇梨
　最上極惡等　　此諸眾生類
　雖勇猛勤求　　而不能成就　

此名諸佛大金剛智輪三昧

　三界諸眾生　　住佛身觀想
　破壞一切怨　　彼彼事成就
　空中想大輪　　五鈷而四面
　具足一切相　　想金剛薩埵
　從三昧出生　　想三世佛輪
　以右手順轉　　諸佛大力輪
　十方諸眾生　　佛廣大身生
　彼和合相應　　即自身遍入
　復變化出生　　諸佛智金剛
　忿怒忿怒部　　大惡可畏相
　金剛手忿怒　　執種種器杖
　起破壞惡想　　破諸大惡者
　諸佛勝三身　　三金剛境界
　施一切成就　　救度諸癡闇
　七日中作法　　決定皆成就　

此名諸佛大執金剛金剛智輪三昧三摩地行

　住空想大輪　　金剛光嚴飾
　中想毗盧尊　　圓具一切相
　三世三昧生　　金剛手大愛
　金剛杵焰光　　觀想持于手
　十方諸眾生　　金剛身出生
　彼和合相應　　即自身遍入
　諦聽諸佛敕　　身語心相應
　最上金剛縛　　智出生變化
　吉祥金剛手　　最勝大三昧
　若有違此者　　決定皆破壞　

此名金剛大輪佛敕三昧三摩地行

　住空想金剛　　佛曼拏羅中
　忿怒王大輪　　本尊金剛等
　一切眾生類　　三世佛出生
　彼眾生身入　　三身曼拏羅
　諸佛復從是　　變化所出生
　彼焰鬘得迦　　忿怒明王相
　三世諸眾生　　起大怨惡心
　想忿怒破壞　　入金剛大智　

此名一切三昧出生焰鬘得迦忿怒明王三身智金剛三摩地法

　身語心金剛　　自明義功德
　即最上三昧　　如佛敕所轉
　大明義作護　　勝金剛智身
　彼一切金剛　　守護菩提義　

此名諸佛三金剛三昧

　當住虛空中　　想大法金剛
　毗盧遮那佛　　最上身出生
　彼三身三昧　　何薩那儀軌
　當住虛空界　　想諸佛遍滿
　自明文字智　　觀想現心相
　復諸佛漸略　　觀想心大明
　心金剛所作　　遍入于三身　

此名諸佛堅固三業金剛寶大明作光明三摩地法

　觀想金剛手　　具足一切相
　諸佛所行步　　如理而順行
　平等步相應　　觀想頂至足　

此名諸佛自性清凈金剛海平等步順行三摩地法

　外曼拏羅中　　想現忿怒尊
　金剛羯磨步　　及想于頂相　

此名諸佛三金剛秘密主禁伏一切外道邪明咒句金剛正語三摩地法

　三金剛出生　　忿怒金剛相
　出現深黃色　　想頂相高廣
　如眾山中王　　顯出于一切
　諸佛勇健軍　　能伏他軍眾
　違佛三昧者　　決定當破壞　

此名一切如來三業出生降伏他軍三摩地法

　住禪定正念　　警覺諸魔怨
　此名佛世尊　　吽字金剛橛
　五鈷金剛量　　觀想于心現
　諸佛勇健軍　　能破壞一切
　違佛三昧者　　決定當破壞　

此名調伏一切癡迷怨惡最勝三摩地法

　諸佛息災法　　而常所利益
　若國土境界　　聚落城邑等
　是中凡所作　　有諸災患者
　依儀軌作法　　遠離一切苦
　虛空中觀想　　五鈷大金剛
　變化作諸事　　如意寶光明
　想現大法云　　施作灌頂法
　金剛禪定相　　隨所作成就
　吉祥如意寶　　想金剛施法
　佛云大法云　　金剛手變化
　安住三劫數　　諸佛所加持　

此名一切佛秘密身業無相息除一切眾生苦惱金剛出生三摩地法

　依最勝定法　　思念而持誦
　與諸定相應　　住佛加持力
　金剛甘露法　　觀想金剛橛
　十方曼拏羅　　熾盛光明相　

此名諸佛三金剛三昧調伏世間息災金剛三摩地法

　當住空觀想　　息災曼拏羅
　中想毗盧像　　安住于自心
　復想最上眼　　遍滿于虛空
　復于自心中　　想圓光出現
　于自身毛孔　　出現諸佛云
　一一佛云中　　施諸灌頂法
　勝金剛三昧　　一剎那成就　

此名諸佛三昧莊嚴云三摩地法

　住空想滿月　　成外曼拏羅
　中現持法像　　安住于自心
　復想半拏啰　　遍滿虛空界
　想圓光出現　　如意寶光明
　身語心無住　　作廣大變化
　身諸毛孔中　　想寶云出現
　復想大法云　　作諸灌頂事
　最上定金剛　　作一切成就
　吉祥如意寶　　金剛成就法　

此名法云三昧莊嚴三摩地法

　住空想金剛　　半月曼拏羅
　現金剛法像　　住自心大義
　諸佛菩薩等　　滿空曼拏羅
　五種光相應　　入大法光明
　于一剎那間　　得諸佛成就
　妙吉祥相應　　成就諸事業
　得歡喜施我　　最上大灌頂
　諸世間敬愛　　出現而觀照　

此名寶云三昧莊嚴三摩地法

　當住空觀想　　火焰曼拏羅
　于中復觀想　　金剛啰剎娑
　執種種器仗　　現大忿怒相
　豺狼等諸獸　　迦迦等飛鳥
　想此等諸類　　亦現曼拏羅
　常食三種物　　謂嚕地啰等
　此住佛三昧　　破壞諸惡者
　世間諸所有　　不信深妙法
　違諸佛三昧　　決定當破壞　

此名金剛三昧云莊嚴三摩地法

　當住虛空中　　想吠嚕左那
　處空而清凈　　如秋月光明
　三面三種色　　謂白黑赤等
　頂戴寶髻冠　　一切所嚴飾
　復想嚩日哩　　三面三種色
　謂黑赤白等　　頂戴寶髻冠
　手持大光炬　　普照諸世界
　復想啰儗拏　　三面三種色
　所謂赤黑白　　頂戴寶髻冠
　若依法觀想　　決定得成就
　復想路左曩　　救諸眾生相
　三面三種色　　所謂白黑赤
　一切所莊嚴　　依法而觀想
　復想大明妃　　朅惹泥怛哩
　現三面三色　　所謂黑赤白
　如本部儀軌　　依法而觀想
　復想大明妃　　嚩吾泥怛哩
　現三面三色　　所謂赤黑白
　如本部儀軌　　依法而觀想
　復想持金剛　　烏咄缽羅像
　現三面三色　　所謂黃黑白
　依法而觀想　　得成就大智
　想焰鬘得迦　　大忿怒明王
　有六臂三面　　執本部器仗
　現大惡可怖　　利牙而忿怒
　現大黑色相　　依法而觀想
　復想無能勝　　大忿怒明王
　大焰光三面　　出現大笑相
　有廣大光明　　依法而觀想
　復觀想馬頭　　大忿怒明王
　想現其三面　　作極惡步勢
　身赤如劫火　　常所出光明
　現大可畏相　　依法而觀想
　復次當觀想　　甘露軍拏利
　大忿怒明王　　身大熾盛光
　及金剛火焰　　現忿怒威光
　作大可畏相　　依法而觀想
　復觀想吒枳　　大忿怒明王
　現三面三目　　具莊嚴四臂
　如本部儀軌　　依法而觀想
　復觀想大力　　大忿怒明王
　想現其三面　　作怖三界相
　調伏諸惡者　　威光大忿怒
　如本部儀軌　　依法而觀想
　復次當觀想　　彼儞羅難拏
　大忿怒明王　　三金剛出生
　想現其三面　　利牙而外出
　身出熾盛光　　作怖三界相
　如本部儀軌　　依法而觀想
　復觀想不動　　大忿怒明王
　金剛所出生　　想有其三面
　現可愛善相　　手持劍及索
　如本部儀軌　　依法而觀想
　復想大明輪　　大忿怒明王
　現金剛三面　　出光明熾盛
　一字大頂相　　作普遍變化
　安住曼拏羅　　如儀軌觀想
　復想降三界　　大忿怒明王
　三面熾盛光　　現廣大怖相
　最上智所持　　禪定所出生
　現最勝頂相　　廣大光明聚
　此三昧自在　　別別而觀想
　如是十忿怒　　最上大明王
　如儀軌所說　　彼等諸相分
　及本部大明　　咸各現忿怒
　大我自在相　　調伏于一切
　此名勝金剛　　出生觀想法
　復說三摩地　　最勝觀想法
　當住空觀想　　大輪曼拏羅
　中想大毗盧　　現本尊影像
　自心月清凈　　現種種光明
　大圓鏡出生　　三界曼拏羅
　安住菩提觀　　一切所莊嚴
　諸佛大自在　　諸世間敬愛
　最上定金剛　　依法而觀想　

此名毗盧遮那金剛敬愛三昧出生三摩地法

　當住空觀想　　金剛曼拏羅
　中現金剛尊　　金剛部影像
　自身忿怒相　　熾盛光可怖
　圓具一切相　　一切所莊嚴
　大智寂靜句　　得金剛自性
　金剛大自在　　諸眾生敬愛
　定金剛所照　　依法而觀想　

此名金剛三昧出生金剛行三摩地法

　當住空觀想　　大法曼拏羅
　中現大法尊　　蓮華部影像
　自身持善相　　一切所莊嚴
　光明云大輪　　想廣大變化
　諸法大自在　　三金剛出生
　大智海莊嚴　　依法而觀想　

此名大法三昧出生大法行三摩地法

　當住空觀想　　滿月曼拏羅
　現佛眼菩薩　　本部中影像
　住女人色相　　現廣大妙眼
　種種寶莊嚴　　諸分皆圓滿
　想手持大輪　　敬愛于三界
　一切成就智　　輪如意寶光
　如本部儀軌　　依法而觀想　

此名佛眼三昧最上大手三摩地法

　當住空觀想　　滿月曼拏羅
　摩摩枳菩薩　　本部中影像
　住女人色相　　現廣大妙眼
　如青蓮色光　　諸分皆圓滿
　持眾色蓮華　　三界所歸敬
　成就佛菩薩　　秘密大金剛
　如本部儀軌　　依法而觀想　

此名虛空三昧光明云金剛大笑三摩地法

　當住空觀想　　大法曼拏羅
　現白衣菩薩　　本部中影像
　住女人色相　　現廣大妙眼
　蓮華妙寶相　　諸分皆圓滿
　手持赤蓮華　　最上法出生
　金剛蓮華愛　　一切所莊嚴
　如本部儀軌　　依法而觀想　

此名法智善作最上秘密金剛三昧法平等真實現證菩提金剛出現三摩地法

　當住空觀想　　金剛曼拏羅
　中想多羅尊　　本部中影像
　住女人色相　　其身作黃色
　種種所莊嚴　　現廣大妙眼
　諸分皆圓滿　　持黃色蓮華
　金剛定所生　　一切皆歸敬　

此名多羅尊最上大三昧三摩地法。復說十忿怒明王觀想法

　想虛空金剛　　日輪曼拏羅
　現焰鬘得迦　　忿怒明王像
　有焰光熾盛　　大忿怒怖畏
　赤目而利牙　　手執大利劍
　頂戴毗盧冠　　心住金剛喜
　如是忿怒王　　三昧智金剛　

此名焰鬘得迦變化光明莊嚴三摩地法

　想虛空金剛　　日輪曼拏羅
　想現無能勝　　忿怒明王像
　出焰光熾盛　　以蛇為絡腋
　面現于白色　　大惡忿怒相
　戴阿閦佛冠　　心住金剛喜
　如是忿怒王　　三昧智所覺　

此名無能勝金剛莊嚴三摩地法

　想虛空金剛　　日輪曼拏羅
　中觀想馬頭　　忿怒明王像
　出焰光熾盛　　面現于赤色
　作廣大變化　　現大惡步勢
　戴無量壽冠　　心住金剛喜
　如是忿怒王　　持金剛三昧　

此名馬頭明王出生三摩地法

　想虛空金剛　　日輪曼拏羅
　甘露軍拏利　　忿怒明王像
　出焰光熾盛　　遍現金剛云
　面極惡黑色　　利牙而忿怒
　戴阿閦佛冠　　心喜相忿怒
　如是忿怒王　　三昧行所生　

此名甘露軍拏利三昧金剛三摩地法

　想虛空金剛　　日輪曼拏羅
　中觀想吒枳　　忿怒明王像
　身出金剛光　　一切所莊嚴
　現大惡忿怒　　作大怖畏相
　戴阿閦佛冠　　歡喜心常轉
　如是忿怒王　　三昧行所生　

此名禪定金剛正智主三摩地法

　想虛空金剛　　日輪曼拏羅
　中觀想大力　　忿怒明王像
　出焰光熾盛　　三金剛輪圍
　忿怒持罥索　　想大力金剛
　戴阿閦佛冠　　歡喜心常轉
　如是忿怒王　　三昧行所生　

此名大力明王三金剛三摩地法

　想虛空金剛　　日輪曼拏羅
　現儞羅難拏　　忿怒明王像
　利牙而黑色　　常住忿怒相
　出焰光熾盛　　觀想金剛杖
　戴阿閦佛冠　　歡喜心常轉
　如是忿怒王　　三昧行所生　

此名最上大金剛杖三昧三摩地法

　想虛空金剛　　日輪曼拏羅
　中現不動尊　　忿怒明王像
　純一忿怒相　　持劍索器仗
　出焰光熾盛　　想不動金剛
　戴阿閦佛冠　　歡喜心常轉
　如是忿怒王　　三昧行所生　

此名金剛界平等步順行三摩地法

　想虛空金剛　　日輪曼拏羅
　中現大明輪　　忿怒明王像
　諸相悉圓滿　　輪光焰圍繞
　住頂輪三昧　　作廣大變化
　戴阿閦佛冠　　歡喜心常轉
　如是忿怒王　　三昧行所生　

此名大明輪明王三昧大力頂輪金剛三摩地法

　想虛空金剛　　日輪曼拏羅
　中現降三界　　忿怒明王像
　利牙焰光聚　　變化金剛云
　手出金剛光　　觀想得成就
　戴阿閦佛冠　　歡喜心常轉
　如是忿怒王　　三昧行所生
　此名降三界　　明王三昧觀
　想三摩地法　　此諸忿怒王
　歡喜心常轉　　滅忿怒相已
　安住諸佛輪　　皆從三摩地
　金剛智所生　　悉住曼拏羅
　作金剛成就　

　　一切如來金剛三業最上甚深秘密中秘密諸佛大集會身語心未曾有大明句召尾日林毗多王最勝三摩地分第十四

爾時世尊大毗盧遮那金剛如來諸佛大秘密主。即入最上執金剛息災三昧大三摩地。從定出已。以金剛三業。說此一切如來明妃佛眼菩薩大明曰

唵(引一句)婆誐嚩底(二)嚕嚕颯頗(二合)嚕(三)入嚩(二合引)羅底瑟吒(二合)(四)悉馱路左儞薩哩嚩(二合)阿哩他(二合)娑(引)達儞莎(引)賀(引)(五)

說此大明時。一切聞者心生歡喜。皆悉思念諸佛金剛。而此大明能成就一切事。能圓滿一切愿。能為世間作息災法。所作事業無不成就。乃至欲舍壽命者。以此明力故復得壽命。此即金剛三昧正所宣說

爾時世尊。復入三身平等忿怒金剛離性非性金剛三昧三摩地。從定出已。以金剛三業。說此一切執金剛上首明妃摩摩枳菩薩大明曰

唵(引一句)商葛哩(引)(二)扇(引)底葛哩(引)(三)屈吒屈吒(四)屈致儞(引)(五)伽(引)怛野伽(引)怛野(六)屈致儞(引)莎(引)賀(引)(七)

說此大明時。所有三金剛不壞金剛大士。作熙怡眼瞻仰諸佛。歡喜思念心金剛如來。金剛擁護法常所相應。而能成就一切事業。常以大力作金剛護。普令一切遠離怖畏

爾時世尊。復入大蓮華三昧觀照三摩地。從定出已。以金剛三業。說此一切法三昧上首明妃白衣菩薩大明曰

唵(引一句)葛致(引)尾葛致(引)(二)儞葛致(引)(三)葛啖葛致(四)葛嚕吒尾哩曳(二合引)莎(引)賀(引)(五)

說此大明時。所有最上持法金剛大士。住歡喜心。思念法語金剛如來。成就金剛增益法。常所增益廣大法藏。而此大明能成就一切事。諸有持誦者。速得成就法語金剛

爾時世尊。復入普遍金剛三摩地。從定出已。以金剛三業。說此羯磨大三昧上首明妃多羅菩薩大明曰

唵(引一句)多(引)哩(引)(二)咄多(引)哩(引三)咄哩(引)莎(引)賀(引)(四)

說此大明時。所有諸佛所生大士。住歡喜智。思念身金剛如來。諸佛金剛大勇健軍。于眾生界普令成就勝上事業。于剎那間悉令敬愛

佛說一切如來金剛三業最上秘密大教王經卷第三佛說一切如來金剛三業最上秘密大教王經卷第四

　　　　西天譯經三藏朝奉大夫試鴻臚卿傳法大師臣施護奉　詔譯


　　一切如來金剛三業最上甚深秘密中秘密諸佛大集會身語心未曾有大明句召尾日林毗多王最勝三摩地分第十四之余

爾時世尊大毗盧遮那金剛如來。復入一切如來身語心業金剛凈光明云堅固三摩地。從定出已。以金剛三業。說此金剛忿怒焰鬘得迦大明王大明曰

那莫三滿多迦(引)野嚩(引)訖唧(二合)多嚩日啰(二合引)赧(一句)唵(引)(二)朅朅(三)佉(引)呬佉呬(四)薩哩嚩(二合)耨瑟吒(二合)薩埵那摩迦(五)阿悉目娑羅缽啰戍播設賀薩多(二合引)(六)拶睹哩部(二合)惹(仁左切)(七)拶睹哩目(二合)佉(八)殺吒拶(二合)啰拏(九)阿(引)誐蹉阿(引)誐蹉(十)薩哩嚩(二合)耨瑟吒(二合)缽啰(二合引)拏(引)缽賀(引)哩尼(十一)摩賀(引)尾伽那(二合)伽(引)多迦尾訖哩(二合)多(引)那那(十二)薩哩嚩(二合)部多婆焬迦啰(十三)阿吒吒訶(引)娑那(引)儞禰(十四)咩(引)伽啰(二合)拶哩摩(二合)儞嚩薩那(十五)酤嚕酤嚕薩哩嚩(二合)葛哩[牟*含](二合)(十六)親那親那薩哩嚩(二合)滿怛囕(二合)(十七)頻那頻那缽啰母捺囕(二合引)(十八)阿(引)迦哩沙(二合)野阿(引)迦哩沙(二合)野(十九)薩哩嚩(二合)部(引)旦(引)儞哩摩(二合)他儞哩摩(二合)他(二十)薩哩嚩(二合)耨瑟啖(二合引)缽啰(二合)尾舍野缽啰(二合)尾舍野(二十一)曼拏羅摩提吠嚩莎旦[口*爾]尾旦(引)怛迦啰(二十二)酤嚕酤嚕(二十三)摩摩迦(引)哩煬(二合二十四)捺賀捺賀(二十五)缽左缽左(二十六)摩(引)尾藍末摩(引)尾藍末(二十七)三摩野摩耨三摩(二合)啰(二十八)吽(引)吽(引)(二十九)發吒(半音)發吒(上同三十)薩普(二合)吒野薩普(二合)吒野(三十一)薩哩嚩(二合引)舍(引)缽哩布啰迦(三十二)呬呬婆誐鑁(三十三)緊唧啰(引)野悉摩摩薩哩嚩(二合引)啰湯(二合)娑(引)馱野莎(引)賀(引)(三十四)

說此大明時。所有諸佛如來皆悉稱贊。一切眾會皆悉驚怖。咸各思念心金剛如來。而此大明有大威力。諸有作是法者。當取葛波羅圓具無損者。若時若處依法安置。以此大明加持三遍。即能成就一切事業。乃至佛眼菩薩摩摩枳菩薩等。于剎那間亦能句召。此名諸佛心金剛

爾時世尊大毗盧遮那金剛如來。復入最上三昧光明三摩地。從定出已。以金剛三業。說此甘露軍拏利大忿怒明王大明曰

那莫三滿多迦(引)野嚩(引)訖唧(二合)多嚩日啰(二合引)赧(一句)那謨嚩日啰(二合)骨嚕(二合)馱(引)野(二)摩賀(引)能瑟吒嚕(三合)怛迦(二合)吒陪啰嚩(引)野(三)阿悉目娑羅缽啰戍播舍舍賀薩多(二合引)野(四)唵(引)(五)阿蜜哩(二合)多軍拏梨(六)朅朅(七)佉(引)呬佉(引)呬(八)底瑟吒(二合)底瑟吒(二合)(九)滿馱滿馱(十)賀那賀那(十一)捺賀捺賀(十二)缽左缽左(十三)誐哩惹(二合)誐哩惹(二合)(十四)怛哩惹(二合)怛哩惹(二合)(十五)尾薩普(二合)吒野尾薩普(二合)吒野(十六)薩哩嚩(二合)誐啰(二合)賀尾伽那(二合)尾那(引)野崗(十七)摩賀(引)誐拏缽底[口*爾](引)尾旦多迦啰(引)野(十八)吽(引)發吒(半音)莎(引)賀(引)(十九)

說此大明時。諸佛如來皆悉稱贊。一切眾會生大驚怖。咸各思念身金剛如來。而此大明與彼一切大明相應。悉能成就一切事業。若依儀軌作是法者。即得諸佛大勇健軍常所衛護

爾時世尊寶生金剛如來。即入諸佛光明金剛三摩地。從定出已。以金剛三業。說此無能勝大忿怒明王大明曰

那莫三滿多迦(引)野嚩(引)訖唧(二合)多嚩日啰(二合引)赧(一句)唵(引)(二)吽(引)(三)[口*爾]那哩致吒(四)吽(引)吽(引)發吒(半音)發吒(上同)莎(引)賀(引)(五)

說此大明時。諸佛如來皆悉稱贊。一切眾會生大驚怖。咸各發起大菩提心。想彼所有大惡忿怒啰剎娑等迷悶驚怖此大明力悉能調伏。又此大明從彼金剛心所出生。悉能成就種種事業

爾時世尊無量壽金剛如來。即入無量壽出生三摩地。從定出已。以金剛三業。說此蓮華出生金剛忿怒馬頭大明王大明曰

那莫三滿多迦(引)野嚩(引)訖唧(二合)多嚩日啰(二合引)赧(一句)唵(引)(二)吽(引)吽(引)吽(引)(三)多(引)嚕羅(四)尾(引)嚕羅(五)薩哩嚩(二合)尾沙伽(引)多伽(六)入嚩(二合)隸多(七)尾薩普(二合)凌誐(八)阿吒吒訶娑計舍哩(引)(九)薩吒(引)跓缽啖迦(引)啰(十)嚩日啰(二合)苦啰儞哩伽(二合引)多(十一)左隸多(十二)嚩蘇馱(引)多羅(十三)儞說(引)薩摩(引)嚕睹怛叱(二合)缽多(二合)(十四)馱啰尼馱啰毗沙拏(十五)阿吒吒賀(引)娑(十六)阿缽哩弭多嚩羅缽啰(引)訖啰(二合)摩(十七)阿哩耶(二合)毗多(十八)部多誐拏(引)馱喻(二合)始多(十九)沒[亭*也](切身)沒[亭*夜](上同二十)喝野屹哩(二合)嚩(二十一)佉(引)捺佉(引)捺(二十二)缽啰滿怛囕(二合引)親那親那(二十三)悉提孕(二合)弭儞舍(二十四)阿(引)尾舍野(二十五)薩哩嚩(二合)入嚩(二合)啰必舍(引)左(引)那(引)(二十六)薩哩嚩(二合)誐啰(二合)呬沙嚩(二合)缽啰(二合)底賀睹婆嚩(二十七)嚩日啰(二合)能瑟吒啰(三合)緊唧啰(引)野悉(二十八)伊[牟*含]薩哩嚩(二合)耨瑟吒(二合)誐啰(二合)[亢*欠]耨瑟吒(二合)薩哩半(二合)嚩(引)(二十九)度那度那(三十)摩他摩他(三十一)摩吒摩吒(三十二)缽吒缽吒(三十三)播吒野播吒野(三十四)滿馱滿馱(三十五)那吒那吒(三十六)沒馱達哩摩(二合)僧伽(引)耨倪也(二合)旦羯哩忙(二合)酤嚕尸(引)伽囕(二合)(三十七)喝野屹哩(二合引)嚩(引)野發吒(半音三十八)嚩日啰(二合引)野發吒(上同三十九)嚩日啰(二合)誐(引)怛啰(二合引)野發吒(上同四十)嚩日啰(二合)儞怛啰(二合引)野發吒(上同四十一)嚩日啰(二合)能瑟吒啰(三合引)野發吒(上同四十二)嚩日啰(二合)苦啰(引)野發吒(上同四十三)嚩日啰(二合)苦啰儞哩伽(二合)多那(引)野發吒(上同四十四)缽啰滿怛啰(二合)尾那(引)舍那(引)野發吒(上同四十五)怛賴(二合)路枳也(二合)婆煬迦啰(引)野發吒(上同四十六)薩哩嚩(二合)羯哩弭(二合引)沙嚩(二合)缽啰(二合)底賀多(引)野發吒(上同四十七)嚩日啰(二合)酤羅怛啰(二合引)薩那(引)野發吒(上同四十八)吽(引)吽(引)吽(引)(四十九)發吒(上同)發吒(上同)發吒(上同)莎(引)賀(引)(十五)

說此大明時。諸佛如來皆悉稱贊。一切眾會生大驚怖。咸各思念金剛智主。即時于等虛空遍滿一切境界中。出現金剛訶邏喝羅廣大光明。于其一切非境界中。出現一切大惡忿怒王

爾時世尊不空成就金剛如來。即入三昧出生幢金剛三摩地。從定出已。以金剛三業。說此儞羅難拏大忿怒明王大明曰

那莫三滿多迦(引)野嚩(引)訖唧(二合)多嚩日啰(二合引)赧(一句)唵(引)(二)翳呬曳(二合引)呬婆誐嚩(引)(三)儞(引)羅嚩日啰(二合)難拏(四)睹嚕睹嚕(五)羅虎羅虎(六)虎盧虎盧(七)訶(引)訶(引)(八)虞盧虞盧(九)虞羅(引)缽野虞羅(引)缽野(十)訖啰(二合)摩訖啰(二合)摩(十一)婆誐鑁嚩(引)喻尾儗那普旦尸伽囕(二合)(十二)捺賀捺賀(十三)捺啰捺啰(十四)嚩賀嚩賀(十五)缽左缽左(十六)缽吒缽吒(十七)摩吒摩吒(十八)播多野播多野(十九)摩吒摩吒(引)缽野摩吒摩吒(引)缽野(二十)薩哩嚩(二合)羯哩摩(二合引)尼(二十一)親那親那(二十二)頻那頻那(二十三)婆乞叉(二合)婆乞叉(二合)弭捺摩(引)寫(二十四)嚕地啰摩寫(二十五)弭捺摩惹嚕地啰必哩(二合)野(二十六)翳呬曳(二合引)呬婆誐鑁(二十七)薩哩嚩(二合)尾伽那(二合引)儞(二十八)薩哩嚩(二合)尾[寧*也]儞(二十九)薩哩嚩(二合)滿怛啰(二合引)尼(三十)薩哩嚩(二合)母羅羯哩摩(二合引)尾(三十一)薩哩嚩(二合)母羅屹啰(二合)[亢*欠](三十二)賀那賀那(三十三)伴惹伴惹(三十四)摩哩捺(二合)摩哩捺(二合)(三十五)伊能弭迦(引)哩煬(二合)娑馱野(三十六)吽(引)儞羅(引)野儞羅嚩日啰(二合)難拏(引)野(三十七)睹嚕睹嚕尾伽那(二合)尾那(引)野迦那(引)舍迦(引)野(三十八)虎嚕虎嚕(三十九)儞(引)缽多(二合)贊拏(引)野(四十)薩哩嚩(二合)設咄嚕(二合)赧(四十一)紇哩(二合)那野(引)儞閉拏野(四十二)親那親那(四十三)尾[寧*也](引)曩砌捺迦(四十四)尾[寧*也](引)曩尸瑟吒(二合引)摩耨三摩(二合)啰(四十五)三摩野嚩日啰(二合)馱啰嚩左曩(四十六)摩哩摩(二合引)尼儞訖哩(二合)多野(四十七)吽(引)賀那賀那(四十八)捺賀捺賀(四十九)睹嚕睹嚕(五十)虎嚕虎嚕(五十一)發吒(上同)發吒(上同五十二)吽(引)吽(引)(五十三)訖哩(二合)旦(引)多(引)曳(五十四)儞嚩哩始(二合)(五十五)尾捺啰(二合引)缽拏迦啰(引)野(五十六)賀那賀那(五十七)嚩日啰(二合)難尼那莎(引)賀(引)(五十八)

說此大明時。所有一切惡曜皆悉驚怖。咸各思念金剛薩埵。而此大明有大威力。若人持誦一百八遍。得大忿怒明王敬愛。悉能破壞一切魔惡。又能成就一切事業

爾時世尊阿閦金剛如來。即入普云吉祥三摩地。從定出已。以金剛三業。說此大力大忿怒明王大明曰

那莫三滿多迦(引)野嚩(引)訖唧(二合)多嚩日啰(二合引)赧(一句)唵(引)(二)吽(引)吽(引)吽(引)(三)發吒(半音)發吒(上同四)唵(引)(五)烏誐啰(二合)戍羅播尼(六)吽(引)吽(引)吽(引)(七)發吒(上同)發吒(上同八)唵(引)(九)惹喻(二合)底儞哩那(二合引)捺(十)吽(引)吽(引)吽(引)(十一)發吒(上同)發吒(上同十二)

唵(引)唵(引)唵(引)(十三)發吒(上同)發吒(上同十四)摩賀(引)嚩羅(引)野莎(引)賀(引)(十五)

說此大明時。所有一切大力龍眾皆悉驚怖。咸各思念三身金剛。而此大明若持誦相應者。即得成就一切事業。若亢旱時。依法誦此大明即能降雨。隨諸境界皆得滿足

爾時世尊大毗盧遮那金剛如來。即入遍調伏金剛三摩地。從定出已。以金剛三業。說此吒枳大忿怒明王大明曰

那莫三滿多迦(引)野嚩(引)訖唧(二合)多嚩日啰(二合引)赧(一句)唵(引)(二)吒髻吽(引)弱(三)

說此大明時。諸佛如來皆悉稱贊。一切眾會生大驚怖。咸各思念三身金剛。若有持此大明者。即與金剛薩埵相應。成就金剛大明行。復能句召一切明句

爾時世尊大毗盧遮那金剛如來。即入清凈無垢智金剛三摩地。從定出已。以金剛三業。說此金剛贊拏三昧不動大忿怒明王大明曰

那莫三滿多迦(引)野嚩(引)訖唧(二合)多嚩日啰(二合引)赧(一句)唵(引)(二)阿左羅(三)濟吒(四)拏拏吒拏吒(五)謨吒謨吒(六)吒吒(七)咄吒咄吒(八)賀賀(九)謨賀謨賀(十)薩賀薩賀(十一)那賀那賀(十二)底瑟吒(二合)底瑟吒(二合)(十三)阿(引)尾舍阿(引)尾舍(十四)摩賀(引)摩怛播羅哥(十五)度那度那(十六)底尼底尼(十七)佉(引)那佉(引)那(十八)尾伽曩(二合引)摩(引)啰野摩(引)啰野(十九)耨瑟啖(二合引)婆乞叉(二合)野婆乞叉(二合)野(二十)薩哩罔(二合引)酤嚕(二十一)吉哩吉哩(二十二)摩賀(引)尾沙摩嚩日啰(二合)薩普(二合)吒野薩普(二合)吒野(二十三)吽(引)吽(引)吽(引)(二十四)怛哩(二合)嚩隸多(二十五)囕誐(引)那多迦(二十六)盎(二十七)[亢*欠][亢*欠][亢*欠](二十八)阿左羅(二十九)濟吒(三十)薩普(二合)吒野薩普(二合)吒野(三十一)吽(引)(三十二)阿三摩底迦(三十三)怛啰(二合引)吒(半音三十四)摩賀(引)嚩羅娑(引)多野(三十五)三摩野滿怛囕(二合引)(三十六)[亢*欠](三十七)[牟*含](三十八)戍[亭*夜](切身)睹路迦(三十九)窣睹(二合)沙也(二合)睹嚩日哩(二合)(四十)那謨薩怛嚩(三合)缽啰(二合)底賀多嚩隸(引)毗也(二合)(四十一)入嚩(二合引)羅(引)野(四十二)怛啰(二合)吒(上同)(四十三)阿薩賀那莫莎(引)賀(引)(四十四)

說此大明時。所有一切天及緊迦啰等皆悉驚怖。迷悶思念身金剛。即時出現無數大忿怒王。有大威力。所有大惡阿修羅眾皆悉破壞。而此大明復能句召

爾時世尊大毗盧遮那金剛如來。即入尾日林毗多三昧金剛三摩地。從定出已。以金剛三業。說此一切執金剛三昧降三界大忿怒明王大明曰

唵(引一句)遜婆儞遜婆吽(引)(二)屹哩(二合)賀拏(二合)屹哩(二合)賀拏(二合)吽(引)(三)屹哩(二合)賀拏(二合引)缽野屹哩(二合)賀拏(二合引)缽野吽(引)(四)阿(引)那野虎婆誐鑁(五引)薩哩嚩(二合)尾[寧*也]啰(引)惹(六)吽(引)發吒(半音七)

說此大明時。一切干[寧*也]眾大威力者皆悉思念金剛薩埵。皆依金剛薩埵大秘密主三昧步住。此大明力。能以金剛鉤句召最上諸干[寧*也]眾

爾時世尊大毗盧遮那金剛如來。即入大三昧真實出生金剛三摩地。從定出已。以自三業。宣說此大三昧三金剛秘密中正語三昧真實句

　所有諸佛三金剛　　觀想金剛薩埵尊
　手持金剛鉤及索　　句召最上一切佛
　諸佛身語業相應　　是即大金剛相應
　金剛薩埵大主宰　　決定句召常所作
　輪及蓮華與金剛　　從三金剛而觀想
　所有最上金剛鉤　　普能句召一切明
　安住根本持明士　　一切金剛地寂靜
　所有最上干[寧*也]眾　　金剛鉤入心相應
　風曼拏羅彼相應　　決定一切能句召
　想月曼拏羅　　現毗盧尊像
　想如理安住　　甘露法相應
　依本部儀軌　　誦本部大明
　數滿五十遍　　決定能句召
　金剛鉤大像　　平等熾盛光
　金剛曼拏羅　　滿空干[寧*也]眾
　現忿怒金剛　　安住金剛地
　執金剛器仗　　謂三叉及鉤
　阿修羅干[寧*也]　　彼亦能句召
　當用皚哩迦　　或復朅致迦
　當于月出時　　誦大明加持
　句召法相應　　所有梵釋天
　用皚哩迦等　　當書彼名字
　即時能句召　　隨所求所作
　語金剛所說　　一切皆如意
　想焰鬘得迦　　大忿怒明王
　圓具一切相　　安住大輪中
　身赤如劫火　　觀想金剛鉤
　作大惡忿怒　　句召藥叱尼
　此名三昧印　　一切大明句
　一切句召法　　如所說成就
　金剛手菩薩　　須臾能善說
　如是一切明　　究竟最上王　

爾時世尊。即入普遍三摩地。從定出已。以金剛三業。說此嚩日啰播多羅大忿怒明王大明曰

唵(引一句)戍梨儞(引)莎(引)賀(引)(二)

說此大明時。所有一切大威力者。那誐干[寧*也]眾驚怖迷悶。咸各思念諸佛菩薩。而此大明速能圓滿諸成就法。彼干[寧*也]眾作句召已。現殊妙相即時皆至。作諸成就

是時世尊。復入虛空出生三昧金剛三摩地。從定出已。以金剛三業。說此大法三昧金剛顰眉菩薩大明曰

唵(引一句)婆野那(引)舍儞(二)怛啰(二合引)西(引)怛啰(二合引)薩野(三)勃哩(二合)酤致怛致(四)吠多致(五)吠啰致(六)碎帝莎多(七)惹致(引)儞(引)莎(引)賀(引)(八)

說此大明時。所有一切持明天及天后皆大驚怖。咸各思念大智金剛。而此大明有大威力。從寂滅金剛最上出生。住三金剛智。于一切處普能句召。所有持明天后。以此大明亦能句召。而彼天后大力色相妙好嚴飾。于剎那間句召即至。作諸事業皆得成就。又此大明。若以忿怒持誦一洛叉數。一切事業速得成就

復次宣說一切忿怒王調伏怨惡作諸吉祥事大明持誦行。當所調伏者。即彼一切極惡眾生。所謂謗阿阇梨及謗大乘。作諸魔事隨順邪明。壞佛種性不能勤求佛菩提道。又于十方一切眾生身語心業。起破壞想生怨惡心如是等輩。即以此法而可調伏。若作調伏法者。當于一處想忿怒像。依法儀軌時處相應。于忿怒像前誦彼大明一百八遍。一切惡者決定句召。悉令調伏

又復若作調伏法者。先當擇其處所。或于彼舍或于空室。乃至四衢道獨樹下等。當取摩耨沙阿悉底。長八指量而用作橛。以大明加持一百八遍。當用置于所調伏者阿哩挼哩。彼于半月中即當調伏。又法當用葛波羅圓滿具足者。當書大明置于其內。默持往彼阿哩挼哩。或復以多羅樹葉及余竹帛等。書忿怒大明。亦如前法置阿哩挼哩。彼即調伏。此名諸佛金剛因大三昧法

是時世尊。復入一切如來身語心金剛縛三摩地。從定出已。以金剛三業。宣說三界身語心金剛橛大明曰

唵(引一句)伽伽伽(引)多野伽(引)多野(二)薩哩嚩(二合)耨瑟啖(二合)發吒(半音)發吒(上同三)計羅野計羅野(四)薩哩嚩(二合)播謗發吒(上同)發吒(上同五)吽(引)吽(引)吽(引)(六)嚩日啰(二合引)計羅(七)嚩日啰(二合引)馱嚕(引)(八)倪也(二合引)缽野底(九)迦(引)野嚩(引)訖唧(二合)多(十)嚩日啰(二合引)計羅野吽(引)發吒(上同十一)

說此大明時。所有一切大威德金剛。驚怖迷悶咸各思念。虛空金剛。而此大明即金剛橛。若欲作是金剛橛者。或用佉禰啰木或復鐵等。依其分量如法而作。作已依法加持。而能調伏破壞一切。此即金剛薩埵部中熾盛廣大平等光明三金剛身所出生法。若與毗盧遮那金剛如來大印相應。是即啰誐金剛。若住焰鬘得迦忿怒明王大印相應。即名三金剛橛。若與甘露軍拏利忿怒明王相應。是即大惡忿怒出生金剛相應諸佛大主宰。諸修法者。當從心至足。想此金剛橛。卻復從頂如前觀想。即得尾日林毗多。而能安住禪定金剛。即得諸佛決定相應

爾時世尊大毗盧遮那金剛如來。即入身金剛尾日林毗多三摩地。從定出已。說身三昧安金剛橛大明曰

唵(引一句)親捺親捺(二)賀那賀那(三)捺賀捺賀(四)儞(引)缽多(二合)嚩日啰(二合引)左訖啰(二合)吽(引)發吒(半音五)

安金剛橛當誦此明。下彼橛時。依法儀軌作毗盧遮那佛步勢。以左手大指執金剛橛。用右手釘入土。分寸如彼儀軌。此即金剛薩埵三金剛身出生正法安住三昧

爾時世尊無量壽金剛如來。即入語金剛尾日林毗多三摩地。從定出已。以金剛三業。宣說語三昧金剛橛大明曰

唵(引一句)紇哩(二合引)(二)唵(引)(三)普哩普(二合)嚩(四)

此即蓮華部法亦如前說。釘金剛橛誦此大明。亦用左手大指執金剛橛。作無量壽佛步勢。然想智金剛蓮華出生正法安住三昧

爾時世尊阿閦金剛如來。即入心金剛尾日林毗多三摩地。從定出已。以金剛三業。宣說心三昧大明曰

唵(引一句)嚩日啰(二合引)啰(引)惹吽(引二)

此即金剛部法。如前儀軌釘金剛橛。然觀想五鈷金剛熾盛光明。作阿閦如來步勢。當下橛時誦此大明。從三金剛無垢出生正法安住三昧。如是等身語心三昧。金剛橛大明儀軌等虛空界金剛出生。諸有作者依法而作。即能成就一切調伏

爾時世尊大毗盧遮那金剛如來。盡有情界而為所依。得大歡喜出大音聲作如是言

　大哉秘密最勝句　　大哉所說真實義
　大哉寂靜妙法門　　大哉金剛廣大行
　諸佛所說金剛橛　　諸大菩薩所敬愛
　身語心業大金剛　　亦攝秘密金剛橛
　所有一切大明句　　真實金剛橛出生
　最上金剛身語心　　是即大明真實義　

　　一切如來金剛三業最上甚深秘密中秘密諸佛大集會一切心真實金剛出生三昧分第十五

　爾時金剛手　　菩薩摩訶薩
　即于虛空中　　出現大文字
　一切智出生　　一切灌頂義
　復從語金剛　　宣說如是法
　修法者當想　　四方曼拏羅
　中現忿怒王　　甘露軍拏利
　然于中觀想　　干[寧*也]而作法
　彼色相殊妙　　諸分皆圓滿
　若修此法者　　住真實三昧
　于一切無礙　　得最上成就
　彼五曼拏羅　　想五佛影像
　獻最上供養　　秘密大明行
　毗盧尊影像　　金剛身語心
　禪定行相應　　諸佛平等光
　青優缽羅華　　啰惹迦大色
　想干[寧*也]亦然　　金剛手相應
　若依此儀軌　　能作相應事
　此諸大明中　　難行相應行
　于一剎那間　　金剛手平等
　一切法自在　　欲解脫隨轉
　修瑜伽行者　　欲求成就法
　于一切時中　　作金剛法想
　金剛法無我　　即安住十地
　善持語三昧　　一切勝自在
　所有諸種族　　所謂婆羅門
　剎帝利吠舍　　及彼首陀等
　乃至旃陀羅　　所生諸干[寧*也]
　隨取而作法　　當勿生分別
　此秘密平等　　成就金剛法
　日入時作法　　日出時成就
　依本法儀軌　　如理而所作
　得金剛薩埵　　施最上成就
　三身大誓愿　　諸佛一切相
　放百由旬光　　遍照于一切
　二處若相應　　眾相應平等
　此諸成就中　　難行三昧行
　彼五種甘露　　金剛成就食
　亦諸成就中　　難行三昧行
　若甘露平等　　二處亦相應
　出現佛菩提　　成最上真實　

此名諸佛欲解脫三昧法

爾時世尊大毗盧遮那金剛如來。即入大三昧忿怒金剛三摩地。從定出已。以金剛三業。宣說一切如來作金剛怖忿怒大明曰

唵(引一句)紇哩(二合引)(二)瑟致哩(三合引)(三)尾訖哩(二合)多(引)那那(四)薩哩嚩(二合)設咄嚕(二合)那(引)舍野(五)薩擔(二合)婆野(六)吽(引)吽(引)發吒(上同)發吒(上同)莎(引)賀(引)(七)

當以此大明作忿怒調伏法。行人當取嚕地啰等。置三角護摩爐。其爐分量大小如諸儀軌。復入羅嚩拏啰[口*爾]迦等物。燃以建吒迦而作護摩。作護摩時。稱所調伏干[寧*也]名字。以前大明作護摩八千遍。日三時作或中夜作。而彼干[寧*也]速令句召一切調伏。既調伏已于三劫中。常持佛法及金剛手法。住佛三昧。遠離愚癡增長壽命。諸有作法者。當于白月八日或十四日。往詣空舍或尸陀林中。用朅致迦。書彼設咄嚕名字。依本儀軌用本部大明加持。或用母訥誐啰作調伏法。行人口誦吽字。即時出現熾盛大光猛焰可怖。所有一切設咄嚕眾及余惡者。皆大驚怖而悉調伏。思念金剛手菩薩諸佛金剛最上三寶。一切眾生是所歸趣。違佛法者決定破壞。所有金剛羯磨部幟盛光明曼拏羅中。本尊影像大明印相等依法所作。能令一切設咄嚕眾及諸惡者隨順調伏。一切令住佛菩薩想。若有違背佛正法者決定破壞。諸佛菩薩以善方便。調伏一切怨惡眾生令住三昧宣說一切秘密大明心法。破壞諸惡。令諸眾生與智相應。常住最上佛菩提想

若有行人以清凈心。想于四處置踰室多。一切莊嚴諸分圓滿。如彼蓮華現開敷相。復想吽字大明。現五種光成金剛。相應自身語心業得金剛堅固。即得成就無上菩提。于剎那間與毗盧遮那光明同等。安住金剛薩埵大秘密主三金剛部。此名金剛薩埵出生金剛三摩地。諸有修習踰室多法得成就者。發猛利心當取束訖啰依法而食。彼于剎那間即與妙吉祥光明同等。隱身自在吉祥勝妙。身有光明如紫金色

若有行人發猛利心。取尾瑟吒及摩賀滿蹉依法而食。即得成就大明勝行。諸佛不能見

又復行人發猛利心。當取說那訶耶摩賀。三種滿蹉同處和合依法而食。即得成就勝行。諸佛不能見。若用尾瑟吒及三種鐵合成虞尼迦。于二處相應者。于一切處諸佛不能見

又復行人發猛利心。取瞿滿蹉及三種鐵。合成虞尼迦。于二處相應者。即諸佛不能見

又復行人發猛利心。取缽啰拏作虞尼迦。于二處相應者。即諸佛不能見

又復行人。若取龍腦香及旃檀香。以三種鐵作虞尼迦。于二處相應者。即諸佛不能見

又復行人。若取牛黃及沉水香。與三種鐵作虞尼迦。于二處相應者。即諸佛不能見

又復行人。若取恭俱摩香。與三種鐵作虞尼迦。于二處相應者。即諸佛不能見

如是了知一切平等。即得成就相應自在。得大印加持最勝吉祥。有大威力隱顯自在。與諸佛光明同等。于三千大千界中最勝自在。乃至俱胝由旬剎中皆得金剛自在。欲色界中隨欲所往一切無礙。是名諸佛大力三昧安怛陀那大金剛法

是時世尊說是法已發歡喜心。作熙怡眼觀察眾會。出微妙聲作如是言

　大哉真實此正念　　大哉秘密文字句
　大哉自性本清凈　　大哉諸法妙無垢　

佛說一切如來金剛三業最上秘密大教王經卷第四佛說一切如來金剛三業最上秘密大教王經卷第五

　　　　西天譯經三藏朝奉大夫試鴻臚卿傳法大師臣施護奉　詔譯


　　一切如來金剛三業最上甚深秘密中秘密諸佛大集會一切心真實金剛出生三昧分第十五之余

　爾時金剛手　　菩薩摩訶薩
　最上執金剛　　三界最勝師
　復現大字相　　金剛清凈法
　復出妙音聲　　宣說如是法
　金剛士相應　　正覺金剛喜
　廣大佛菩提　　歡喜持金剛
　金剛路左曩　　持烏瑟膩沙
　最上大忿怒　　想佛金剛像
　明王最上法　　觀想寶生尊
　明妃廣大法　　想無量壽尊
　一切明事業　　想不空大智
　一切大明句　　想金剛手尊
　所有藥剎尼　　大明及教法
　從焰鬘得迦　　明王儀軌出
　一切相應行　　秘密大明等　

此名諸佛大金剛三昧

　復說成就法　　建立曼拏羅
　修先行精熟　　行人當作法
　爾時金剛手　　諸法自在尊
　身語心成就　　最上智金剛
　或山林聚落　　或復寂靜處
　金剛定相應　　依法而持誦
　金剛手菩薩　　大明行觀照
　令種種事業　　隨愿皆成就
　金剛法影像　　蓮華部光明
　身語心金剛　　三部大儀軌
　三身入寤法　　決定皆成就
　諸有作法者　　擇四種勝地
　堅固而作法　　得究竟成就
　金剛手菩薩　　最上等虛空
　所有入寤法　　及一切儀軌
　吽字金剛手　　賀字身金剛
　阿字持法尊　　此秘密明句
　酂字禁伏法　　出大可怖云
　此名諸禁伏　　秘密中最上
　若作此法時　　一切皆驚怖
　身起于虛空　　一肘二肘量
　或五八十二　　如是肘量數
　旋住于空中　　迷悶大怖畏　

爾時金剛手菩薩摩訶薩諸佛大秘密主清凈三身。又復宣說如是秘密調伏一切設咄嚕法

若欲作調伏法者。行人當往尸陀林中取尸陀林炭。其作法者。即須作那屹那相而用作法。或用尸陀林灰亦可作法。以大明加持一千八百遍。所有一切設咄嚕皆悉調伏。乃至三界亦能調伏

又法若用瞿滿娑訶野滿娑說那滿娑等物。作三角曼拏羅。依法儀軌而作護摩。或用摩賀滿娑如前作法

又法或作火壇。燃葛吒迦而作護摩。或于江河岸造諸形像如芥子量。以葛吒迦而為護摩。或用芥子及羅嚩拏帶羅尾沙馱睹啰。如是等物同作護摩。或用阿悉帝祖啰拏及嚕地啰尾沙等同作護摩。或用芥子與諸物和合同作護摩。如上所說諸護摩法當依儀軌。依法行步若坐若立。所有勢分及處所等。依法而作。于剎那間決定成就。一切設咄嚕乃至大惡啰剎娑等而自調伏。或得隱身自在。諸佛菩薩亦不能見

復次宣說作護摩大明曰

那莫三滿多迦(引)野嚩(引)訖唧(二合)多嚩日啰(二合引)赧(一句)唵(引)(二)虎盧虎盧(三)底瑟吒(二合引)底瑟吒(二合引)(四)滿馱滿馱(五)賀那賀那(六)捺賀捺賀(七)缽左缽左(八)誐哩惹(二合)誐哩惹(二合)(九)怛哩惹(二合)怛哩惹(二合)(十)尾薩普(二合引)吒野尾薩普(二合引)吒野(十一)薩哩嚩(二合)尾伽那(二合)尾那(引)野崗(十二)摩賀(引)誐拏缽底(十三)[口*爾]尾多(引)怛迦啰(引)野吽(引)發吒(半音十四)

作護摩時誦此大明。以金剛身語心業堅固持誦。此即調伏一切魔眾最上法觀想。金剛手菩薩現大忿怒相。此名金剛手大忿怒三昧

復次行人觀想諸佛遍滿虛空。于剎那間破壞諸惡。及想一切執金剛者。諸大菩薩遍滿虛空。破壞一切背佛三昧。住非族類諸惡眾生。乃至一切啰剎娑等。種種惡者皆悉怖畏。而自調伏住金剛三昧。所有一切諸惡鳥獸。皆悉調伏安住三昧。所有一切大惡忿怒薩哩波等。現黑色相作大怖畏。以薩哩波而為食啖。此等決定而自調伏

此名調伏諸魔最上難行三昧

如是諸佛執金剛尊。金剛堅固禪定相應心金剛法。亦名諸佛金剛大忿怒三昧

爾時執金剛王金剛手菩薩摩訶薩。如虛空無相大寂默者。一切灌頂義成就正覺智金剛大士。作如是言

　大哉自性本清凈　　攝彼金剛最上乘
　從彼無生妙法中　　出生諸佛一切法　

復次宣說秘密金剛羯磨息除諸惡苦惱法。諸欲作法者。當取朅致迦或盎誐啰。畫薩哩波相。其狀極惡現黑光明。畫二舌相大惡忿怒。如是畫已。行人當想亢字。于中出現訶邏喝羅光明

復想火焰色相。行人當誦大明加持所有一切惡毒皆悉銷滅

又復觀想紇哩字。即能召集三界所有種種出生一切惡毒。常所惱害世間眾生。行人依法以大明加持。于剎那間惡毒銷滅

又復觀想唵字作金剛視。所有一切曼努迦沒哩室唧迦薩哩波等。常出一切惡毒害眾生者。皆悉句召。依法加持所有惡毒皆悉銷滅。普令安住大智金剛。入彼虛空金剛曼拏羅。此名息諸惡毒金剛三昧

又復觀想吽字。心成大金剛現白色相。出光明云大光普照。猶如滿月清凈無垢。如實觀想四處相應剎那安住。第二第三如是觀想。彼薩哩波滿虛空界。于剎那間惡毒銷散無所施作。此名息滅一切毒秘密心法

又復觀想阿字成八葉大蓮華。于中想現五種光明。周匝遍滿如月光明。清凈無垢平等變化。此即安住定心大秘密句最上秘密智。行人如法觀想已。即能銷除諸惡病苦。所謂巘拏必吒迦盧多等。及余諸病皆悉銷除。令諸世間遠離苦惱

復次宣說息除內外諸病執金剛心秘密三部心最上大明句

唵(引一句)[口*爾]那[口*爾]俱(半音二)

唵(引一句)阿路力俱(半音二)

唵(引一句)嚩日啰(二合)特哩(二合)俱(半音二)

此大明句能成一切義能除一切苦。若有行人依法儀軌。專注一心如實觀想眾類影像。或嚩那啰相或說那相。以自身語心業。安住金剛輪作金剛步。以自身語心平等觀想。觀成就已。即得諸佛菩薩廣大敬愛。住加持句施歡喜心。于自金剛身語心業。想諸佛云及金剛王廣大勝云。破諸病苦令得解脫。十方諸佛金剛大士。想現忿怒破諸魔惡。與諸定心相應羯磨出生平等正念如前大明。若能相應持誦一百八遍。于七日中一切成就。所有自心大明儀軌亦復成就。此明銷除一切病苦難行三昧

　爾時金剛手　　光明大智鉤
　欲解脫金剛　　說一切夢相
　夢所見諸法　　即無生自性
　自性凈真實　　即金剛自性
　若夢中得見　　求成就行人
　或作持誦相　　或入禪定法
　當得佛菩薩　　現身在其前　

此名大夢三昧

　若夢中得見　　諸佛妙光明
　得最上菩提　　成就一切智
　當見報身佛　　出現在其前
　若夢中得見　　三界尊大士
　作諸供養等　　當決定成就
　諸佛及菩薩　　五種妙樂法
　若夢中得見　　供養諸尊像
　及金剛薩埵　　大秘密主像
　當得平等智　　金剛法大愛
　若夢中得見　　自身諸相分
　得秘密金剛　　最上大明稱
　若夢中得見　　禮敬諸如來
　及諸大菩薩　　得金剛堅固
　若夢中得見　　一切干[寧*也]眾
　諸分皆圓滿　　種種妙莊嚴
　及童子童女　　具相好莊嚴
　見此等相者　　得所作成就
　若夢中得見　　十方一切佛
　安住佛剎中　　當得諸如來
　施以歡喜心　　圓滿妙法藏
　若夢中得見　　諸佛轉法輪
　及見諸如來　　入般涅槃相
　得三昧相應　　安住定金剛
　若夢中得見　　諸妙好園林
　及見諸干[寧*也]　　莊嚴而游戲
　得禪定三昧　　諸佛所加持
　若夢中得見　　諸佛及菩薩
　施諸灌頂相　　及作供養事
　當成就秘密　　最上持明王
　若夢中得見　　贊拏羅說那
　當得金剛手　　成就心無住
　如是種種夢　　金剛所出生
　彼最上成就　　金剛身語心
　此諸夢想行　　從自心所生
　若心住于定　　即諸法安住
　諸法安住故　　諸法等虛空
　無法無法性　　即入三昧心　

爾時會中一切如來。聞金剛手菩薩如是宣說。嘆未曾有。以諸佛三業咸各稱贊。作是問言。云何夢想從自心生。云何自性及諸法性。諸法實義如虛空性

爾時世尊大毗盧遮那如來。即以金剛三業向諸如來作如是言。諸佛世尊。當知虛空與一切法。非和合非不和合。虛空無所行一切所向。及一切處無所出現。諸如來當知諸夢想法亦復如是。即彼一切法皆從夢中平等出生。如佛世尊一切如來亦同諸法。皆從夢中平等出生隨順安住。諸如來當知虛空無色相亦無所出現。無對復無礙。彼一切法離相無礙。亦復如是

又復當知諸佛如來所有一切法。身語心金剛三昧等。于一切處純一自性隨順而轉。所謂自心自性無所動轉。若身語心住金剛界。即與虛空界無二平等。若諸佛如來安住虛空界。所有一切眾生于虛空界亦如是住。不住欲界不住色界不住無色界。若法三界無所住。諸佛如來無所生。是故當知彼一切法無有自性。諸佛如來又復當知。所有菩提心。從諸如來智所出生。即彼菩提心。不于身住不于語住不于心住。是故菩提心一切無所住。菩提心無住故諸法何所住。諸法無住故一切無所生。由如是故一切如來正智出生大金剛句。諸佛如來又復當知彼夢想法。于三界中無所出現無所行。無所得無有實。非士夫等相非自他所見。是故三界所作一切如夢。如夢所見如夢出生。普遍十方一切世界。所有諸佛及諸菩薩。乃至一切有情亦復如是。一切如夢無我相可得。當如是住。諸佛如來又復當知。譬如大摩尼寶具諸功德。于眾寶中而為最上。隨諸眾生有所希求。若金若銀及余寶等。應所求心即能出現。當知彼諸寶等。不從心住不從摩尼寶住。一切如來一切法一切佛法亦復如是。諸有智者當如是知

爾時一切如來。聞世尊大毗盧遮那金剛如來說是法已。生大歡喜作熙怡眼。瞻察世尊大毗盧遮那金剛如來作如是言。希有世尊若虛空界平等安住。彼一切法及諸佛法。亦復如是平等安住。是時會中所有一切如來及諸菩薩咸作是言。世尊大毗盧遮那金剛如來。唯愿宣說一切大明及金剛一切成就等法。即此一切大明及金剛一切成就等法當于何住。爾時執金剛者大毗盧遮那金剛如來贊言善哉善哉諸佛菩薩能問此義。諸大士當知一切大明及一切金剛成就。當于金剛身語心住。何以故。彼諸大明及諸金剛成就。乃至一切佛法。皆于自身語心住。彼身語心金剛三業。不住欲界不住色界不住無色界。不住心身不住身心。不住語心不住心語。由是三業無所住故。彼一切法亦無所住。譬如虛空自性清凈。諸法亦然。是時諸佛及諸菩薩復作是言。一切如來當于何住從何出生。毗盧遮那佛言。諸大士。一切如來于自身語心住從自身語心出生。諸佛又問心于何住。答曰如虛空住。又問虛空何住。答曰虛空無所住。是時諸佛及諸菩薩生希有心作是贊言。善哉善說自心法性諸行寂靜。作是言已默然而住

　　一切如來金剛三業最上甚深秘密中秘密諸佛大集會一切曼拏羅成就金剛現證菩提分第十六

爾時一切如來又復云集。時諸如來即以金剛三業。勸請世尊大毗盧遮那如來。宣說甚深秘密法門。即時變化種種珍寶。妙莊嚴具供養世尊

是時世尊大毗盧遮那金剛如來。即入金剛大曼拏羅無畏三昧王莊嚴金剛三摩地。還從金剛身曼拏羅一切如來身語心金剛出已。作如是言

　復次今宣說　　身大曼拏羅
　金剛心所生　　勝諸曼拏羅
　其量十六肘　　其相作四方
　曼拏羅諸佛　　安住金剛身
　壇中畫大輪　　尾提金剛相
　作金剛印法　　勝秘密大明
　輪中畫毗盧　　及阿閦佛等
　于其壇四隅　　畫本部賢圣
　又復于壇門　　畫忿怒明王
　此依法畫已　　即成曼拏羅
　行人當依法　　想秘密金剛
　持誦本大明　　作諸供養事
　此即秘密中　　難行三昧行　

此名一切秘密大明三昧一切如來身金剛曼拏羅

是時世尊復入一切語三昧金剛云莊嚴三摩地。從定出已。以金剛三業。宣說金剛語曼拏羅

　復次今當說　　語業曼拏羅
　金剛心出生　　勝諸曼拏羅
　其量二十肘　　四方與四隅
　四門而具足　　金剛線絣量
　語曼拏羅句　　金剛功德聚
　金剛大法王　　出生諸大明
　于其曼拏羅　　中心畫大輪
　及一切印相　　依儀軌而畫
　于大輪中心　　畫無量壽印
　此即金剛句　　作勝曼拏羅
　如儀軌所作　　勿令有破壞
　獻秘密供養　　得金剛歡喜
　彼甘露三昧　　作供養成就
　此即名諸佛　　難行三昧行　

此名一切如來金剛語曼拏羅

是時世尊復入普云金剛三摩地。從定出已。以金剛三業。宣說最上秘密中秘密心曼拏羅

　當畫曼拏羅　　中畫金剛手
　依本部儀軌　　秘密三業生　

此名一切如來身語心秘密金剛智句最上甚深秘密中秘密出生心曼拏羅

爾時世尊復入一切如來一切曼拏羅出生輪莊嚴三摩地。從定出已。以金剛三業。宣說一切秘密曼拏羅法。及彼一切金剛曼拏羅印相。一切大明心秘密等法。今說曼拏羅絣線大明曰

吽(引)唵(引)阿莎(引)賀(引一句)

絣金剛線布五色粉時。當誦此大明。依法儀軌如理所作。速得成就諸佛菩提。從彼三昧儀軌出生賢圣大明住加持句。大曼拏羅勝法儀軌。毗盧遮那大主宰出生佛眼菩薩住身曼拏羅句。身金剛功德金剛法主宰出生自影像。此即一切大明中最上秘密。常住金剛薩埵大主宰出生。摩摩枳菩薩一切大明。皆從最上秘密出生。如是曼拏羅所用諸物。皆悉具足安住最上秘密。此即金剛大秘密最上希有忿怒王句召。獻諸佛供養三時所作。供養三金剛無住。與彼三金剛相應即得大明。成就所有一切大明。獻出生食施諸部多。五種甘露自心所生。如是三昧最勝無比。速能圓滿諸佛菩提。若欲絣線作曼拏羅。當如是作。當絣線時觀想毗盧遮那。及想金剛手菩薩金剛甘露等法金剛大光明。觀想一切佛所有羯磨法。想彼金剛線是即五佛。乃名諸佛最上秘密未曾有。當知所用粉有二十五種。如儀軌說所有一切大明。當想金剛手菩薩。即得諸佛秘密最上菩提身語心三昧。觀想于五處如是所作具足。即得三金剛不壞金剛所生。如金剛手菩薩所作一切驚怖。所有罥索及金剛鉤。乃至一切金剛大明教法。皆從金剛手菩薩堅固正慧三摩地出生。所有作護摩法及彼大明。乃至護摩所用物等。作啰虎頂并如儀軌所作。于二處平等相應。作護摩八百遍。即得三種金剛不壞。此名諸佛護摩難行三昧行

如前所說是即大曼拏羅絣線法。所有絣線分量如儀軌說。既絣線已。作金剛界成曼拏羅。于曼拏羅中依法儀軌。置本尊毗盧遮那佛像及諸賢圣等。復于壇中依其方位置五賢瓶。作曼拏羅已。然后金剛阿阇梨。依法儀軌攝受弟子。既攝受已依法教授。作如是言。汝當安住金剛三業金剛薩埵加持身語心。然后引弟子入曼拏羅。當入曼拏羅時誦此大明曰

阿(一句)亢尾(引)啰吽(引)(二)

此名一切三昧身語心金剛大明。入曼拏羅已。當授金剛大灌頂秘密智法。當想諸佛滿虛空界。以妙香等而為供養。復以妙音歌詠贊嘆。觀想大三昧云。遍滿金剛大曼拏羅安住三金剛三昧。然后金剛阿阇梨以白芥子擲弟子身。擲已當取賢瓶授與灌頂。是時弟子受灌頂時。當想金剛薩埵。得灌頂已安住最上三昧。常住毗盧遮那堅固心法。諸有所作隨順正智。修習金剛身語心業。歸命三界一切賢圣。所有阿阇梨一切語言。如教奉行。彼一切秘密灌頂法。如理修習。此即一切如來三密金剛出生正法。授諸弟子大金剛義。種種秘密菩提金剛。諸佛所授廣大三昧。時彼弟子受灌頂已。當發最上大歡喜心。所有一切賢圣影像住相應心。阿阇梨然可指示大曼拏羅法。授與大明文字秘密句等。復說三昧誓作如是言

　彼殺盜淫妄　　諸染法自性
　住佛三昧者　　如實當了知　

此名諸佛最上三昧常住法。令諸眾生安住金剛相應。如理宣說一切大明句一切三摩地法。秘密大明王儀軌及余秘密甘露法。諸有行人依法作者。無上菩提而不難得。當知四圣大秘密法。是即一切秘密金剛。現女人色相安住大輪三昧。為諸眾生起利益行。宣布一切金剛曼拏羅大明秘密儀軌。彼五種飲食依法而食。如是即得一切大明成就。是時阿阇梨作是說已。又復為其弟子。宣示大曼拏羅秘密行相。宣說金剛秘密句。即時口誦唵字。是即一切大明根本。于剎那間光明熾盛普照一切。此名諸佛大持明士秘密大明。亦即一切成就大三昧。亦即諸佛菩薩成就勝行。亦即安怛陀那大力精進金剛句召最上成就。曼拏羅中一切金剛事業

　住空想金剛　　紇哩字光明
　復觀想諸佛　　遍滿虛空界
　所有身語心　　與大明相應　

此即身語心大明金剛加持秘密句

阿亢朅所謂

　金剛手影像　　蓮華手大光
　無能勝影像　　安住秘密句　

此即大金剛秘密句

　日輪曼拏羅　　中現阿閦尊
　于金剛大輪　　現毗盧遮那
　即于大輪中　　復現無量壽
　彼諸秘密心　　一切秘密義
　出現大光明　　照一切極苦　

此即一切金剛秘密心

　阿字金剛杵　　及眾金剛鉤
　彼一切儀軌　　佛菩提成就
　諸有修法者　　詣山林曠野
　及余勝方所　　依法而修習
　彼于半月中　　得成就佛性
　彼三十六百　　如須彌山量
　碎微塵等數　　一切諸會眾
　彼一切皆得　　成菩提金剛　

此即諸佛金剛大笑三昧

　金剛手大智　　持大語金剛
　身金剛大相　　說緊迦啰法　

此即金剛智輪四種大明。所謂三昧句三昧語言。三昧愛三昧拳等

　虛空廣清凈　　遠離一切法
　現圓滿妙相　　金剛未曾有
　所有一切佛　　普觀諸眾生
　平等如一子　　諸佛所攝持
　金剛手愛樂　　廣大秘密心
　令住三金剛　　大執金剛者
　住空而觀想　　大力妙金剛
　頂戴妙寶冠　　五嚩拏相應
　彼五處大明　　大金剛忿怒
　若愚若智者　　依法而觀想
　彼于半月中　　得秘密成就
　諸秘密金剛　　金剛歌大義
　住空而觀想　　佛大曼拏羅
　吽字金剛明　　想三金剛等
　唵字想于眼　　能觀見一切
　及見諸佛相　　三身勝金剛
　所有饑渴等　　為世間大苦
　修習瑜伽者　　彼不生思念
　遠離一切苦　　成就心金剛
　毗盧尊影像　　一切義正句
　嚩字金剛口　　唵字金剛眼
　彼唵鑁二字　　安住金剛舌
　一切處無住　　離諸苦寂靜
　想智金剛光　　即如意妙寶
　隨眾生意愿　　一切所嚴飾　

此名諸佛如意寶金剛

佛說一切如來金剛三業最上秘密大教王經卷第五佛說一切如來金剛三業最上秘密大教王經卷第六

　　　　西天譯經三藏朝奉大夫試鴻臚卿傳法大師臣施護奉　詔譯


　　一切如來金剛三業最上甚深秘密中秘密諸佛大集會一切曼拏羅成就金剛現證菩提分第十六之余

爾時世尊大執金剛者大金剛無畏大毗盧遮那如來。即入金剛大無畏無垢三摩地。從定出已。以自三業說是明句

尾(引)

說此明句已。復說伽陀曰

　想虛空金剛　　佛光曼拏羅
　現黃色金剛　　尾日林毗多
　諸相皆圓滿　　一切所莊嚴
　頂戴諸佛冠　　住一切平等
　三金剛相應　　出生諸成就　

是時世尊。復入普音金剛三摩地。從定出已。以大金剛觀想句身語心業。說是明句

綜(引)

說此明句已。又復說是伽陀曰

　想虛空金剛　　日輪曼拏羅
　遍滿諸佛云　　三金剛自在
　于曼拏羅中　　想尊那菩薩
　身現白色相　　一切所嚴飾
　從金剛三業　　堅固而出生
　安住金剛手　　大士持明句　

此名金剛三昧智光明三摩地

是時世尊。復入一切愿金剛大樂三摩地。從定出已。以等持金剛三昧身語心說是明句

欀(引)

說此明句已。又復說是伽陀曰

　想虛空金剛　　金剛曼拏羅
　想金剛出生　　一切佛如來
　中想寶藏神　　現大藥叉相
　頂戴寶髻冠　　色相而善寂
　住五佛相應　　觀想于五處
　得金剛甘露　　而現禪坐相
　復與金剛手　　歡喜而相應
　如是藥叉主　　大力寶藏神　

此名金剛三昧大富成就吉祥幢三摩地

是時世尊。復入金剛欲自在吉祥三摩地。從定出已。以一切藥叱尼三昧句身語心業。說是明句

稱(引)

說此明句已。又復說是伽陀曰

　想虛空金剛　　四方曼拏羅
　四寶所嚴飾　　香華等具足
　遍滿虛空界　　現諸藥叱尼
　三金剛出生　　想同一影像
　三金剛不壞　　安住禪定想
　妙金剛等持　　觀想忿怒頂
　安住心明句　　金剛相應行　

此名一切藥叱尼平等行觀想金剛三摩地

是時世尊。復入一切金剛大明尾日林毗多金剛三摩地。從定出已。以自三業說如是法

　身語心清凈　　持諸佛色相
　如紫金色光　　作一切成就
　安怛陀那等　　平等妙光明
　藥叉主成就　　持明天大尊
　諸金剛成就　　諸妙色成就
　諸大明成就　　普遍而出現
　佛頂諸成就　　如意寶妙光
　最勝佛菩提　　諸佛金剛光　

此名諸佛圓滿一切愿金剛三昧

爾時執金剛者一切如來大秘密主。成就一切如來身語心金剛大明行。大毗盧遮那金剛如來。又復以自三業說如是法

　身語心金剛　　身語心自性
　自相自所作　　如是皆成就
　佛眼句相應　　想金剛標幟
　大明印相等　　依教而善學
　諸如來秘密　　安住佛菩提
　當于四時中　　作秘密供養
　華果等諸物　　隨所得隨食
　此速得諸佛　　最上大智海
　期滿六月數　　作法當成就
　一切部多眾　　自他不能嬈
　貪金剛自性　　依法而了知
　貪金剛大鉤　　摩摩枳功德
　觀想語金剛　　一切處成就
　自印相禪定　　三文字金剛
　此諸佛大智　　違越者破壞
　金剛大主宰　　金剛文字生
　所有阿蘇哩　　那儗藥叱尼
　乃至摩耨尸　　住三金剛智
　各依本部法　　作諸持明事
　如是諸大明　　秘密真實教
　三金剛出生　　入諸佛菩提　

此名一切如來真實金剛持明三昧

　　一切如來金剛三業最上甚深秘密中秘密諸佛大集會一切如來三昧法金剛加持王分第十七

爾時一切如來又復云集。時諸如來又復各各以自三業。勸請世尊大毗盧遮那金剛如來說秘密法。作是贊言

　阿閦如來廣大智　　金剛法界大希有
　三曼拏羅三堅固　　歸命秘密妙法音
　毗盧遮那佛清凈　　最上大樂金剛寂
　諸法自性凈光明　　歸命宣說金剛法
　寶生如來甚深妙　　如虛空界離諸垢
　自性清凈本非相　　歸命善說諸秘密
　無量壽佛大自在　　離諸疑惑金剛住
　了貪自性到彼岸　　歸命蓮華部所說
　不空成就佛正智　　能滿一切眾生愿
　自性清凈住實際　　歸命金剛最上士
　如是稱贊寂靜句　　一切如來共所宣
　諸修法者若稱揚　　即與諸佛而同等　

　爾時金剛手　　諸佛悲愍者
　復從語金剛　　說是秘密句
　大哉一切佛　　法界離文字
　自性本清凈　　如虛空無垢　

爾時諸佛大秘密主金剛手菩薩。安住一切如來身金剛三昧。從自身語心業說如是言

　彼四種三昧　　從佛智海生
　了飲食無礙　　此三昧最上　

又復安住一切如來語金剛三昧。從自身語心業說如是言

　彼四種三昧　　語金剛大字
　了五種甘露　　此秘密出生　

又復安住一切執金剛三昧。從自身語心業說如是言

　彼四種三昧　　亦即甘露法
　從金剛薩埵　　大威力所生
　身語心金剛　　大三昧出生
　住諸佛究竟　　金剛所攝持
　金剛手三昧　　金剛手大光
　于一剎那間　　得諸佛三業　

又復安住一切緣覺三昧。從自身語心業說如是言

　善說于身法　　彼身金剛住
　說眾生戒相　　住究竟平等　

又復安住一切聲聞學三昧。從自身語心業說如是言

　彼十善業道　　所作智金剛
　此諸三昧生　　而名劣解脫　

又復安住一切梵王三昧。從自身語心業說如是言

　癡為諸業道　　作大怖畏相
　隨順佛菩提　　即得金剛身　

又復安住嚕捺啰天三昧。從自身語心業說如是言

　三界一切住　　三金剛所求
　欲性有三種　　最上三昧生　

又復安住尾瑟努天三昧。從自身語心業說如是言

　眾生住實際　　三金剛不壞
　入禪定金剛　　虛空金剛界　

又復安住三金剛三昧。從自身語心業說如是言

　所有身金剛　　是即大梵天
　而彼語金剛　　即大自在天
　彼心金剛王　　即尾瑟努天
　如是等三天　　三金剛所住　

又復安住一切藥叉藥叱尼三昧。從自身語心業說如是言

　常住貪欲法　　恣一切食啖
　不舍三金剛　　作極難三昧　

又復安住一切龍王三昧。從自身語心業說如是言

　常樂輩戍[寧*也]　　嗤啰為飲食
　隨所欲香境　　即所作三昧
　彼一切煩惱　　決定而隨轉　

又復安住一切阿蘇啰干[寧*也]三昧。從自身語心業說如是言

　現忿怒惡者　　華果為所樂
　安住金剛地　　難調大可怖　

又復安住一切啰叉娑悉帝哩三昧。從自身語心業說如是言

　葛波羅盛香　　帶羅及嚩舍
　此即部多眾　　名廣大三昧
　又復為吉祥　　所作大義利　

又復安住一切拏吉儞三昧。從自身語心業說如是言

　彼嚕地啰等　　而常為飲食
　拏吉儞三昧　　相應出生相
　自性無所生　　三界無所行
　住無行三昧　　得一切成就　

此名三界一切金剛三昧平等三摩地。又復安住身業成就金剛三昧。從自身語心業說如是言

　身三種所作　　一切金剛生
　普遍眾生界　　佛身常所作　

又復安住語業或就金剛三昧。從自身語心業說如是言

　語業句無染　　三界凈圓滿
　是即語成就　　難行三昧行　

又復安住心業成就金剛三昧。從自身語心業說如是言

　諸金剛意地　　金剛堅固想
　如所說三昧　　三金剛不壞　

又復安住一切大明金剛真實三昧。從自身語心業說如是言

　所有佛菩薩　　緣覺聲聞眾
　身語心相應　　得最上成就　

又復安住一切如來身語心金剛禪定三昧。從自身語心業說如是言

　彼金剛薩埵　　所有一切處
　安住身語心　　堅固曼拏羅
　三金剛禪定　　如理而相應
　安住諸大明　　真實持誦法　

又復安住金剛大明成就三昧。從自身語心業說如是言

　眾生界平等　　住金剛禪定
　三金剛最上　　金剛三昧生　

又復安住近成就最上成就大成就金剛三昧。從自身語心業說如是言

　想金剛甘露　　遍滿虛空界
　三金剛所授　　勝三昧常住　

又復安住一切金剛安怛陀那三昧。從自身語心業說如是言

　所有秘密法　　四時作最上
　隨順彼三昧　　即金剛圓滿　

又復安住虛空持明三昧。從自身語心業說如是言

　身語心金剛　　觀想禪定冠
　三金剛三昧　　不能生忿怒　

又復安住一切持大明等羯磨三昧。從自身語心業說如是言

　身金剛堅固　　外金剛執持
　法金剛事業　　如儀軌所作　

此名諸佛自性大金剛三昧

是時諸佛大秘密主金剛手菩薩。說如是等三昧法已。即于一切大執金剛身語心業金剛平等不思議界。默然而住。爾時會中有不可計不可數佛剎。須彌山量等微塵數菩薩摩訶薩。咸各頂禮一切如來已作是白言。云何諸佛大秘密主金剛手菩薩。于此一切佛菩薩大眾會中默然而住

是時一切如來告諸菩薩言。諸善男子當知金剛身語心無所得諸文字。句自性亦無所得。所有一切如來身語心文字句。亦無自性亦非行相。以是義故默然而住。諸善男子此如來心亦如是住。彼身語心離文字。無所生無有相。如虛空無有實。一切皆是虛妄所攝

爾時妙吉祥菩薩等諸大菩薩。向諸如來作是白言。如是如是。世尊一切如來法界自性。無行無作非來非去。以是義故。語金剛所生諸文字句皆虛妄攝

是時會中有大菩薩。其名梵初。雖復已得大神通智。而于一切法相自性未能了知。聞是說已作是問言。云何金剛大我法等。金剛真實秘密文字。有所宣說

爾時諸如來告彼菩薩言。如所得法當如實住。梵初菩薩又復白言。諸佛世尊。我于身語心金剛秘密文字。雖如實所得。于彼金剛菩提尚未了知。愿諸如來為我開示。諸佛答言。善男子文字無自性真實無所生彼金剛菩提乃至眾生界盡所攝受。普令一切安住諸佛金剛菩提。何以故。彼諸眾生所得身語心金剛智。皆即三身金剛法性所作

爾時諸佛大秘密主金剛手菩薩摩訶薩。又復向諸如來及諸菩薩作如是言。法界無住諸法無我。自性清凈從無住中金剛出生諸法儀軌。雖有所行而非所行。時諸如來咸各稱贊金剛手菩薩作如是言。大士。所有一切如來身語心金剛一切成就。乃至三界一切法。依何語言而住。金剛手菩薩言。一切如來。金剛成就一切智智。乃至三界一切法。皆依金剛身語心住。諸如來言。身語心當依何住。金剛手菩薩言。如虛空住。諸如來言。虛空何所住。金剛手菩薩言。虛空無所住。空無住故諸法亦然。時諸如來生希有心作如是言。大哉大哉。金剛薩埵能善宣說。如是如是。若身語心無所有。而彼色相亦不可得

　爾時金剛手　　三界所尊敬
　一切佛稱贊　　廣大秘密主
　住三密堅固　　三金剛自在
　想持明大士　　說一切成就
　住空金剛界　　想佛曼拏羅
　中現身金剛　　觀想金剛頂
　三面三身生　　不思議變化
　持金剛大輪　　速得大菩提
　諸部所有法　　觀想此秘密
　若別法觀想　　彼不得成就　

此名持明大士金剛秘密法

　住空界觀想　　部多啰倪眾
　作如是歡喜　　現金剛三相
　若如是觀想　　菩薩大敬愛
　而于七日中　　得三身成就　

爾時諸佛大秘密主金剛手菩薩。復以自身語心業。宣說一切行人金剛秘密法

　自金剛三業　　三昧大印義
　想諸儀軌相　　得成就佛性　

又復以自身語心業。宣說一切行人金剛秘密法

　設不結印相　　持誦諸大明
　此不越三昧　　得菩提成就　

又復以自身語心業。宣說諸佛三昧秘密法

　彼五種甘露　　見勿生疑謗
　此三密金剛　　依法而所用　

又復以自身語心業。宣說語金剛三昧秘密法

　所有三界中　　一切踰室多
　彼諸秘密法　　語金剛無謗　

又復以自身語心業。宣說心金剛三昧秘密法

　所有諸三昧　　住三身金剛
　必利拏三昧　　心金剛無謗　

此名諸佛三密金剛三昧

又復以自身語心業。宣說一切如來金剛秘密法

　五如來所轉　　五蘊義平等
　彼金剛處法　　菩薩曼拏羅　

又復以自身語心業。宣說三界三昧輪秘密法

　地大佛眼尊　　水大摩摩枳
　火大白衣尊　　風大多羅等
　虛空金剛界　　即金剛薩埵
　當知此諸大　　即現諸菩薩　

此名一切如來宮廣大自在金剛大士三昧

爾時世尊。住一切如來身語心業。大毗盧遮那金剛如來。即入一切如來平等行三摩地。從定出已。普觀一切如來及眾會已。默然而住

爾時慈氏菩薩摩訶薩。即起恭敬頂禮世尊大毗盧遮那及諸如來作如是言。所有一切如來身語心金剛秘密集會一切灌頂義。一切如來一切菩薩乃至金剛阿阇梨。當云何見。佛言善男子所有諸佛菩薩乃至金剛阿阇梨等。皆住金剛菩提心。當如是見。何以故。彼菩提心與阿阇梨無二無二相。善男子我今略說。所有十方世界諸佛如來及諸菩薩。現住說法教化眾生者。而彼一切于三時中來詣阿阇梨所。諸佛菩薩變化供養云而為供養。作供養已還諸佛剎。時阿阇梨從語金剛亦出是言。一切如來是我父。一切如來是我母。一切如來是我師。慈氏當知所有十方一切諸佛如來及諸佛所行。乃至諸佛如來身語心。金剛所生一切福蘊。而彼福蘊皆從阿阇梨毛孔所生。何以故善男子。從彼菩提心出生諸佛智。真實所生真實而住。乃至一切智智相亦復如是

爾時慈氏菩薩摩訶薩。聞是說已生驚怖心。默然而住

爾時世尊阿閦如來寶生如來無量壽如來不空成就如來等。即時俱入一切執金剛成就勤求三昧金剛三摩地。從是出已咸作是言。汝諸菩薩今當諦聽。所有十方一切如來三世智所出生秘密集會。而來供養金剛灌頂阿阇梨。又復恭敬稱贊。何以故。諸善男子。金剛阿阇梨是大執金剛者。是即諸佛大智主

是時彼諸大菩薩。向諸如來發是問言。諸佛世尊所有一切如來身語心三密金剛成就。當依何住。諸佛答言。如來三密當依阿阇梨金剛身語心住。又問即此身語心復云何住。答言此即無所有無所著。時諸菩薩聞是說已。默然而住

爾時世尊大毗盧遮那金剛如來。又復告諸如來及諸菩薩言。諦聽諦聽諸佛菩薩。我今宣說一切佛菩薩金剛三摩地出生大曼拏羅法

是時諸佛及諸菩薩。皆悉恭敬作如是言。善哉大執金剛者。善說世尊善說善逝。大曼拏羅

爾時世尊大毗盧遮那金剛如來。說是伽陀曰

　如空凈法界　　想佛曼拏羅
　四方凈妙相　　觀想定金剛
　金剛曼拏羅　　阿娑那輪等
　及種種供養　　依法常所作
　住阿阇梨心　　平等灌頂法
　想虛空界中　　諸佛皆遍滿
　諸儀軌出生　　三種灌頂句
　得成就菩提　　為眾生利益
　身語心成就　　諸成就中勝
　一切如來心　　即無上菩提　

此名一切佛菩薩大輪三昧三摩地出生大曼拏羅

爾時諸佛大秘密主金剛手菩薩。復以自身語心業。宣說一切如來金剛相應金剛三業秘密大明曰

唵(引一句)吽(引)(二)怛囕(二合)(三)紇哩(二合引)(四)亢(五)

　當想虛空界　　秘密曼拏羅
　三密心出生　　想金剛薩埵
　現大忿怒相　　如青蓮華色
　依法想四臂　　執持葛波羅
　現五種光明　　復觀想自舌
　金剛定相應　　甘露法句召
　三叉金剛杵　　及金剛鉤等
　與金剛相應　　成就諸佛身　

又復以自身語心業。宣說金剛飲食三昧法

　若于飲食等　　依法而當食
　與甘露相應　　不越諸儀軌　

又復以自身語心業。宣說一切如來最上三業供養法

　五種供養法　　作最勝供養
　此一切金剛　　難行三昧行　

又復以自身語心業。宣說三業秘密供養法

　于二處相應　　當受彼甘露
　如儀軌供養　　得成佛菩提　

又復以自身語心業。宣說一切如來三業行法

　眾生界無邊　　普遍平等持
　三金剛三昧　　令住大希有　

又復以自身語心業。宣說一切行人最上三業行法

　身語心自在　　三密無住生
　諸所求成就　　違越者不成　

又復以自身語心業。宣說一切行人金剛薩埵最上法

　當可一肘量　　作頂曼拏羅
　中現于唵字　　五甘露所出
　勝金剛相應　　剎那現光明
　身語心善住　　所作皆成就　

又復以自身語心業。宣說一切持明秘密三業法

　諸有持明人　　遠離諸有相
　勿生取著心　　造立塔廟等
　勿讀誦經典　　勿建曼拏羅
　若自性相應　　斯即為最上　

又復以自身語心業。宣說銷除一切毒禁伏句召秘密法

　安住大輪中　　想白色焰光
　熾盛而周遍　　及黃色光等
　此即三金剛　　三昧大光明
　從彼三秘密　　種子所出生　

又復以自身語心業。宣說一切如來身語心輪金剛和合作擁護大明曰

唵(引一句)虎魯虎魯(二)底瑟吒(二合)底瑟吒(二合)(三)滿馱滿馱(四)賀那賀那(五)捺賀捺賀(六)阿密哩(二合)帝吽(引)發吒(半音七)

　此大明安住　　金剛羯磨輪
　輪中現吽字　　中復書其名
　大明字正句　　依法常安住
　此即一切明　　三秘密無住　

又復以自身語心業。宣說金剛安膳那法

　行人當往詣　　四衢或樹下
　乃至天廟等　　作安膳那法
　當用葛波羅　　置嚕地啰等
　黑月十四日　　于其中夜時
　誦本部大明　　加持八百遍
　得三種成就　　及安膳那法
　此即名諸佛　　普賢秘密行　

爾時一切如來問金剛手菩薩言。諸菩薩摩訶薩。云何于諸秘密文字句當得具足。能于一切如來秘密三昧行。堅固信解如實觀想

是時金剛手菩薩言。諸佛世尊若諸菩薩摩訶薩。于其三種秘密文字句得具足者。即能于彼一切如來秘密三昧行。堅固信解如實觀想。諸如來言。何等為三。金剛手菩薩言。所謂一切如來身金剛。一切如來語金剛。一切如來心金剛。此等名為三種秘密文字句。若能如是得具足者。彼諸菩薩摩訶薩。乃能于彼一切如來三昧行。堅固信解如實觀想。是時諸佛咸各稱贊金剛手菩薩已。默然而住

爾時金剛手菩薩。告彼一切如來及諸菩薩言。諸大士當知此法甚深秘密希有。過去過不可較不可計微塵數等劫。從燃燈如來應供正等正覺出世已后。乃至迦葉如來出現世間。是等諸佛皆不宣說此秘密法。何以故。彼時眾生無信解故。于此秘密功德句義不能了知。以是義故。于彼時中諸佛如來皆不宣說最上大乘秘密集會諸佛菩提法。乃至剎那羅嚩謨呼栗多。不得暫聞此秘密法。設于無數殑伽沙等劫中。勤勞苦切求佛菩提而不能得。由是于此大秘密法不得聞故。是故諸佛當知此秘密法甚為難得

爾時會中諸大菩薩聞是語已。即時各各涕淚悲泣。時諸如來告彼菩薩言。止善男子。汝等不應涕淚悲泣起三苦惱想。時諸菩薩白諸佛言。諸佛世尊我今云何能止悲泣。何能不生三苦惱想。我念眾生無智所障。于三密句不生信解。乃至名字尚不得聞。諸如來言。諸善男子如所得文字句皆悉平等。非知可知非聞可聞。所有一切如來一切菩薩。于其秘密文字句。悉無所得皆無所覺。何以故。三密文字句自性清凈故

是時諸菩薩摩訶薩聞是語已。默然而住

佛說一切如來金剛三業最上秘密大教王經卷第六佛說一切如來金剛三業最上秘密大教王經卷第七

　　　　西天譯經三藏朝奉大夫試鴻臚卿傳法大師臣施護奉　詔譯


　　一切如來金剛三業最上甚深秘密中秘密諸佛大集會一切如來三昧法金剛加持王分第十七之余

爾時佛眼菩薩摩訶薩。從一切如來身語心秘密出生。以自三業于大眾中。歡喜稱贊一切如來大秘密主金剛手菩薩。作如是言

　汝金剛手大自在　　善住最上金剛心
　隨諸所欲及所求　　救度一切眾生界
　欲樂自性真實法　　最上金剛大親愛
　是故歸命復稱贊　　唯愿依法攝受我　

爾時摩摩枳菩薩摩訶薩。從一切如來身語心秘密出生。于大眾中歡喜稱贊一切如來大秘密主金剛手菩薩。作如是言

　汝金剛手利眾生　　善住金剛心大輪
　從佛菩提最上心　　出生金剛第一義
　諸貪法性貪平等　　我隨所欲義亦然
　是故歸命復稱贊　　唯愿依法攝受我　

爾時觀自在菩薩摩訶薩。于大眾中歡喜稱贊諸佛大秘密主金剛手菩薩。作如是言

　汝金剛手大悲愍　　以金剛語廣利樂
　隨順世間諸義利　　常所宣說世間事
　所有一切樂自性　　皆攝普賢真實行
　是故歸命復稱贊　　唯愿依法攝受我　

爾時一切如來從金剛身語心業平等出生。一切如來極善樂意。歡喜稱贊諸佛大秘密主金剛手菩薩。作如是言

　汝金剛手大利樂　　安住秘密勝三昧
　出生諸佛敬愛心　　平等悲愍于一切
　所有大欲功德藏　　具足一切勝珍寶
　故我歡喜復稱贊　　隨順所欲而攝受　

爾時諸佛大秘密主大毗盧遮那金剛如來。即入一切大欲性自在金剛吉祥三摩地。從定出已。即于一切如來出生正行大欲自性三昧中。默然而住

是時滿虛空界一切如來。各以金剛三業安住最上甚深秘密中秘密金剛甘露大三昧行。是時空中出現其相。由是滿虛空界所有一切眾生。皆悉安住三身平等出生金剛吉祥觸法自性。即得一切如來應供正等正覺三金剛智。皆住普賢清凈法界。得一切如來身語心金剛灌頂

爾時諸佛大秘密主大毗盧遮那金剛如來。謂諸如來言。諸佛世尊今見是相。住諸佛法平等性不。諸佛答言。已見世尊已見善逝。此如是相一切皆是諸佛如來金剛智行

是時諸佛皆悉安住一切如來上首明妃秘密行已。作是贊言。希有世尊希有善逝。此如是名無貪文字句善往佛菩提道

爾時毗盧遮那金剛如來謂諸佛言。諸佛當知虛空金剛三昧自性平等。彼一切法非色蘊非受蘊非想蘊非行蘊非識蘊。非處非界非取相等。非貪嗔癡非法非非法。當如是住

時諸如來聞是語已默然而住

爾時大毗盧遮那金剛如來。復謂諸佛菩薩言。所有一切世界中一切菩薩。應當于此一切如來金剛三業最上甚深秘密正法。諦信諦受如理修習。何以故。此法甚深極難得故

是時世尊即于會中又告金剛法菩薩言。善男子汝于諸法已得自在。已受諸佛金剛灌頂。汝當受持此秘密法。時金剛法菩薩摩訶薩。受佛教敕已默然而住

爾時諸佛如來。復從自身語心金剛。入彼三金剛大士文字正句三昧而住。又復世尊大毗盧遮那身金剛如來。即于三界一切身金剛秘密三業行一切如來身平等中。默然而住

又復世尊無量壽語金剛如來。即于三界一切語金剛行一切如來語平等中。默然而住

又復世尊阿閦心金剛如來。即于三界一切心金剛行一切如來心平等中。默然而住

又復世尊阿閦心金剛如來。即于三界一切心金剛行一切如來心平等中。默然而住

　　一切如來金剛三業最上甚深秘密中秘密諸佛大集會宣說一切秘密行金剛加持分第十八

爾時慈氏菩薩摩訶薩。在大會中見諸如來宣說一切如來灌頂身語心秘密法門。如所語言如彼三昧如實見聞已作如是言。大哉普賢清凈法界。最上甚深身語心業。三種金剛秘密勝行。廣大普遍心金剛法。一切眾生出生三世。金剛自性得大菩提。金剛正句。諸佛金剛廣大威力。大哉深妙此最上智。大哉寂靜諸法根本。大哉最上大涅槃界。大哉止息諸輪回道。是時一切如來聞慈氏菩薩作是稱贊已。告言慈氏如汝所言如是如是

爾時諸大菩薩摩訶薩眾又復云集。各以最上秘密供養。供養一切如來已。咸各恭敬歸命頂禮。異口同音作如是言。大哉深妙極難得聞。如是秘密大集會等秘密行相。于諸法中最尊最上。諸佛大導師語言皆如實住。堅固大智為利益眾生。我等今者略有所問。愿佛慈悲為我宣說

是時一切如來贊言。善哉善哉諸菩薩摩訶薩。善作最上大功德利。所有一切秘密句義。恣汝所問

爾時諸菩薩摩訶薩皆大歡喜。作熙怡眼諦觀諸佛。又復各各恭敬頂禮作是問言

　云何名秘密　　何名大集會
　云何所用法　　何名相應義
　真實有幾種　　復幾種秘密
　云何密中密　　最上復幾義
　云何菩提心　　云何大明士
　佛部金剛部　　寶部蓮華部
　及彼羯磨部　　此等諸部中
　彼微妙歌音　　當云何宣說
　癡法云何義　　嗔義復云何
　云何說貪法　　云何金剛咒
　云何大樂法　　云何諸正念
　云何焰鬘尊　　何名無能勝
　云何名馬頭　　何名軍拏利
　云何普遍行　　云何大明行
　我見復云何　　憎嫉法何義
　云何真持誦　　云何深秘密
　云何諸儀式　　貪嗔癡大法
　眾生云何作　　云何曼拏羅
　云何說印相　　云何說華果
　云何諸塔廟　　云何說智輪
　云何大明句　　云何祖捺那
　云何必利拏　　云何名句召
　云何大明縛　　云何名灌頂
　云何大明法　　云何五甘露
　何名五精進　　云何成就義
　云何最上法　　方便有幾種
　何名烏卑夜　　當云何了知
　一切相應輪　　乃至秘密中
　種種儀軌等　　及諸所作事
　如是等諸法　　一一義云何　

爾時一切如來聞諸菩薩發是問已。于須臾間默然而住

是時諸菩薩復白諸佛言。正覺善逝唯愿歡喜悲愍我等。如我所問為我宣說

爾時一切如來復謂諸菩薩言。汝等應當咸各安住金剛三業。善持諸法自性大智根本已。然當諦聽汝所問義。是時諸菩薩眾。聞諸如來無上語言。咸各頂受。即時安住金剛薩埵堅固三業。白諸佛言。善哉諸佛善哉善逝。我等諦聽唯愿善說。作是語已默然而住

爾時一切如來皆住大悲加持愿力。異口同音答是問言

　身語心三種　　此名為秘密
　諸佛菩薩等　　此名為集會
　當知所用法　　秘密數如是
　謂五法及九　　十七與十三
　諸佛菩薩等　　宣說大成就
　四法十六法　　八法并十二
　阿阇梨事業　　彼等成就法
　六種及二種　　十五或十四
　彼喝姹等法　　近成就儀軌
　一三及與七　　十一及十五
　諸成就境想　　如儀軌所行
　諸如來事業　　攝受非攝受
　善調及難調　　諸眾生行相
　所生一切處　　如金剛儀軌
　彼一切成就　　如諸教所說
　曼拏羅等相　　阿阇梨出生
　尊重大明句　　攝受諸弟子
　善說灌頂義　　授諸弟子法
　諸佛及菩薩　　善說而度脫
　慧方便等持　　此說相應義
　若自性智慧　　性相及方便
　彼所說離縛　　彼離縛三種
　阿陀啰自性　　同彼圣種等
　自性所作因　　不同諸圣果
　阿陀啰方便　　三種義攝受
　彼五部所作　　自性同一部
　彼金剛菩提　　說最上真實
　真實五部說　　三部秘密等
　諸秘密賢圣　　皆最上部攝
　無初而寂靜　　離性及非性
　住大悲空性　　此名菩薩念
　自三業金剛　　得不壞自性
　與大明相應　　此說大明士
　五因心法等　　此說名金剛
　說總持妙歌　　識金剛部生
　彼十中過去　　實際所出生
　攝受諸有情　　諸佛諸佛法
　諸佛自性等　　此說佛部歌
　說心最上寶　　平等利一切
　受決定受法　　此說寶部歌
　諸相諸所欲　　諸一切皆具
　洛叉洛叉等　　此蓮華部歌
　諸相諸所作　　識所生正慧
　心持諸行法　　此羯磨部歌
　說諸部無二　　諸法無二等
　嗔法識所生　　因心有其二
　諸色法境像　　彼纏縛自性
　意等所生受　　同所作自性
　想貪我法生　　隨染一切相
　諸行常憎嫉　　緣所生我法
　菩提心自性　　一切處所生
　欲心自所說　　貪嗔等自性
　虛空三昧相　　現前業生果
　諸法無二智　　外我見為癡
　彼互相所合　　此說為嗔義
　貪力隨諸相　　智金剛所說
　極樂自在報　　三處悉平等
　貪嗔癡亦然　　常住金剛樂
　諸佛大方便　　金剛手正念
　我法無所壞　　即無生自性
　彼諸性平等　　此焰鬘尊義
　我法非了知　　文字本清凈
　一切三昧心　　此無能勝義
　我法非語言　　名色無自性
　一切三昧法　　此馬頭尊義
　我法離疑惑　　色自性寂靜
　眾金剛三昧　　此軍拏利義
　彼非壞非知　　非語言離疑
　佛菩薩識心　　得成就大樂
　癡及最上癡　　身邊所作等
　彼癡法盡已　　復名焰鬘尊
　嗔及最上嗔　　心邊所作等
　彼嗔法盡已　　復名無能勝
　貪法最上貪　　平等持所住
　彼貪法盡已　　復名馬頭尊
　諸煩惱若盡　　諸金剛亦盡
　諸障盡智生　　復名軍拏利
　彼一切煩惱　　一切業清凈
　諸業清凈故　　凈業果出生
　貪染及執取　　為諸相所動
　因縛果亦縛　　六心因所生
　吒枳忿怒王　　所出有六種
　彼三昧金剛　　所出亦如是
　彼地等五種　　如實際所住
　彼等大明王　　色金剛六種
　此金剛諸念　　身語心金剛
　出生大主宰　　慧方便出生
　于彼蘊處界　　三法而取著
　相應無所依　　出生相應行
　一切凈解脫　　離一切有相
　一切心行等　　此說普遍行
　諸有緣生法　　及諸根境等
　意法平等說　　諸相及諸義
　世間行信解　　所有三昧法
　一切金剛護　　此說大明行
　各各住自性　　非心意所行
　持誦若成壞　　此說諸大明
　眾巧業金剛　　智種子所成
　菩提種無我　　持無我自性
　變化諸影像　　三世種子生
　說一切大明　　皆真實所出
　住自心加持　　安住三摩地
　彼諸灌頂法　　一切處供養
　大明明相應　　此說持金剛
　彼富樂四種　　自所加持等
　大無畏金剛　　現一一頂相
　心印及大明　　廣大秘密法
　因果二印相　　果印因亦然
　非所觀成就　　諸儀軌不生
　四分平等合　　持明士金剛
　一切身語心　　當觀想三隅
　十輻黃色輪　　于中而觀想
　彼十輻輪中　　相十忿怒王
　是即彼十智　　自在所出生
　想寂滅金剛　　出生最上相
　金剛熾盛光　　變化不動云
　智自性所生　　甚深秘密法
　無垢而寂靜　　佛眼所觀察
　二足金剛步　　即金剛賢圣
　舉足下足等　　如儀軌所住
　諸所說成就　　如三昧儀式
　彼一切廣大　　一切步所行
　色聲生諸欲　　苦樂二種法
　常自心所集　　貪嗔癡所生
　貪金剛大貪　　金剛寶出生
　安住寶三昧　　諸欲性平等
　離有相非相　　諸分皆三字
　所作所斷等　　及自所變化
　如是嗔及癡　　出生于三種
　非秘密印凈　　所作金剛義
　從嗔輪出生　　嗔相應行等
　忿怒金剛破　　智金剛所成
　彼正覺所化　　相應義如是
　嗔金剛所作　　彼三界最勝
　于彼剎那間　　作諸破壞事
　癡輪所出生　　癡相應行等
　常棄舍一切　　所莊嚴珍寶
　想心如大海　　常出寶無盡
　一切愚癡行　　覆沒而不現
　剎那間所作　　心金剛所住
　貪輪所出生　　貪相應行等
　心隨一切染　　諸欲相應行
　喜樂妙喜樂　　諸所作嬉戲
　常施諸樂境　　隨順一切行
　三界諸所生　　天阿修羅等
　剎那隨所欲　　此說名貪義
　曼拏羅灌頂　　最上勝事業
　諸佛所加持　　集諸成就事
　婆誐曼拏羅　　菩提心境界
　禰[亢*欠]曼拏羅　　出生諸儀軌
　一印及諸印　　乃至蘊處界
　彼印住平等　　曼拏羅所說
　鉤杖及戍羅　　劍等安四隅
　吒枳與難拏　　大力及大輪
　乃至遜婆等　　此諸大忿怒
　金剛大明王　　六種轉輪印
　地等諸賢圣　　自印曼拏羅
　劍及尾拏等　　播怛啰缽吒
　甚深秘密印　　六種大金剛
　諸佛及菩薩　　忿怒明王印
　及五種印等　　一大無畏尊
　諸部中儀軌　　妙華常所出
　而彼虛空界　　一切踰室多
　彼身語心業　　依諸部所作
　所有諸佛塔　　彼說無住處
　大智薩埵法　　此智金剛念
　文字種子生　　三金剛文字
　身語心真實　　必利拏光明
　十方普句召　　諸金剛大明
　一切金剛光　　彼諸金剛生
　賓拏嚕卑相　　彼縛縛所說
　金剛身語心　　三業曼拏羅
　三業非印相　　曼拏羅儀軌
　灌頂有三種　　如此教中說
　彼賢瓶灌頂　　斯名為第一
　若秘密灌頂　　此說為第二
　智慧為第三　　次第亦復然
　最上大明生　　彼彼妙眼相
　妙華所莊嚴　　從秘密法生
　秘密中秘密　　所有灌頂法
　乃至授弟子　　一切大明等
　此一切金剛　　最上灌頂句
　諸大明成就　　諸最上事業
　深信深正慧　　成就妙愛法
　彼一行相應　　即平等三昧
　行人生尊重　　歡喜施諸法
　阿阇梨加持　　施已得成就
　癡法癡相應　　即癡法所集
　儞尸迦癡法　　癡金剛自性
　嗔法嗔相應　　即嗔法所集
　儞尸迦嗔法　　嗔金剛自性
　貪法貪相應　　即貪法所集
　儞尸迦貪法　　貪金剛自性
　慧法慧相應　　即金剛所集
　彼大明賢圣　　金剛秘密等
　二手互相授　　如來所證明
　弟子頂受已　　此阿阇梨法
　諸佛方便說　　此大明最上
　一切法無二　　清凈光明相
　是故此相應　　依法常所作
　此諸佛所說　　最上大明行
　越此者愚癡　　不得上成就
　自性自身法　　五垢常所染
　后安住大智　　當念五甘露
　彼入嚩羅等　　見如是色相
　大明法相應　　彼五種甘露
　身起虛空中　　金剛吽字生
　還復從空下　　妙蓮華出生
　唵字甘露法　　彼復入于中
　二秘密相應　　如水精色光
　是名密中密　　而為大智日
　普句召一切　　十方世界中
　同此甘露法　　五精進亦然
　觀想而成就　　從三字出生
　及虛空種子　　彼別法不成
　安怛哩陀那　　此平等所轉
　是最上所說　　佛菩提成就
　有四種方便　　菩提金剛等
　一切相應教　　彼常所相應
　成就為第一　　近成就第二
　成就性第三　　大成就第四
　此諸平等行　　是名四種法
　四金剛枳拏　　最上智甘露
　一菩提空性　　二種子所集
　三影像出生　　第四文字相
　此等名四法　　親近所成就
　最上智甘露　　六種相應事
　六法若相應　　得最上成就
　所謂成就法　　最上成就生
　現食與禪定　　及彼持命法
　住三摩地念　　此六種相應
　有十種根本　　一切處自住
　現飲食所說　　別別欲飲食
　五欲法平等　　即五佛相應
　住禪定儀法　　彼禪定五種
　所謂尋與伺　　喜受與樂受
　及心一境性　　此名五種定
　秘密有三種　　彼尋伺相應
　有三種喜受　　樂受四種集
　自心五種住　　智出生盡知
　一切佛寂靜　　諸欲性安住
　五智我自在　　五實際自觀
　彼賓拏噌卑　　決定純一法
　五色相大寶　　安住于正念
　安住自心明　　日輪中影像
　寂靜現月寶　　安住持地念
　寂滅金剛等　　從取相所生
　五界諸有相　　菩提金剛觀
　一陽焰明相　　第二為煙相
　三虛空明相　　第四燈焰明
　五世間常明　　皆虛空集現
　安住金剛道　　變化虛空界
　如念而觀想　　彼相所變化
　此正念正知　　彼光明所生
　慧方便等持　　一切性平等
　心圓滿相應　　影像中觀想
　彼正智出生　　三摩地心想
　現飲食安住　　彼一切加持
　安住禪定智　　得五種通性
　彼決定影像　　菩薩所觀察
　常住總持觀　　金剛手平等
　正念善相應　　光曼拏羅生
　三摩地光中　　離一切障等
　心住心妙相　　月金剛相應
　作最上句召　　如心所作等
　大明相相應　　說菩提妙句
　自心曼拏羅　　想儀軌相應
　彼心智影像　　想最上成就
　現諸相相應　　彼六月觀想
　諸欲最上樂　　一切處相轉
　彼大智成就　　敬愛法所生
　諸部眾相應　　彼金剛橛等
　敬愛法作護　　彼所作相應
　此大蓮華教　　廣大智所作
　踰室多變化　　一切所取等
　四種印圍繞　　曼拏羅儀軌
　于中自所作　　漸略一切相
　作諸金剛地　　彼菩提觀想
　四種微妙歌　　諸賢圣心現
　想三金剛地　　智身所觀想
　彼種種色相　　如自心所住
　自因及自果　　種種灌頂義
　秘密大明法　　諸大明法印
　六種轉輪王　　烏瑟膩沙相
　此大明王等　　四富樂大力
　一切欲了知　　金剛大主宰
　一切禪定輪　　及一切灌頂
　諸儀軌相應　　大智所攝受
　身語心金剛　　無二成就法
　如先所說色　　金剛持明士
　自身曼拏羅　　此說大成就
　大烏瑟膩沙　　無著相應相
　彼近成就法　　軍拏利影像
　本尊相應法　　作大明成就
　彼大成就時　　佛影像主尊
　此一切金剛　　秘密勝相應
　此諸佛法分　　成最上成就
　別法不成就　　此最上所生
　千俱胝劫數　　稱贊諸佛名
　求成就相應　　所生常親近
　相應金剛蓮　　此說近成就
　成就法所說　　謂吽發吒字
　自性寂靜門　　是大成就義
　諸佛大勝尊　　大執金剛句
　諸佛鳥卑夜　　諸法諸法性
　所有羯磨相　　即相應無著
　曼拏羅出生　　諸所聞三昧
　先作三昧護　　金剛身語心
　烏瑟膩三昧　　如儀軌出生
　彼彼羯磨相　　自輪智光明
　如所說成就　　曼拏羅觀想
　依法如所聞　　彼身所作住
　彼勿作破壞　　越諸觀想法
　彼一切句召　　自輪金剛橛
　金剛橛大明　　不越諸步相
　勿生忿怒心　　當受諸佛敕
　作種種三昧　　勿破諸義利
　勝金剛成就　　禁縛等諸法
　忿怒王所出　　金剛橛大明
　頂心等諸處　　依法而觀想
　遠離諸苦毒　　及破壞諸惡
　而彼金剛橛　　一切皆相應
　如儀軌出生　　相應大明等
　成就諸事業　　持誦及出生
　及諸護摩法　　忿怒曼拏羅
　息災寂靜心　　增益增益意
　敬愛敬愛心　　忿怒忿怒字
　如是四種法　　攝一切成就　

爾時一切如來答諸菩薩所問法已。令諸菩薩斷諸疑惑。即得離疑身語心業。于自身語心皆得安住金剛堅固身語心法。是諸如來即時咸各默然而住

爾時彼諸菩薩摩訶薩。咸各稱贊一切如來作如是言

　歸命一切如來身　　頂禮歸命一切語
　歸命一切如來心　　頂禮歸命諸所作
　身諸心業三金剛　　從彼三業而所得
　佛與眾生無等等　　作何行法求成就
　一切諸佛無所壞　　成就行人大主宰
　云何遠離諸罪業　　若遠離已得何果　

爾時一切如來。亦各稱贊彼諸菩薩作如是言

　善哉菩薩摩訶薩　　善哉菩提大主宰
　善哉菩提大妙音　　善哉菩提大最上
　諸佛自在吉祥尊　　菩提金剛親教師
　了一切想皆如幻　　即成即壞諸所作
　若了罪法非有罪　　于其福果亦復然
　若了罪福二俱非　　彼得趣向菩提行
　非彼語言為所依　　即得一切無所壞
　所有惡趣非所生　　彼大菩提不難得
　彼先所作罪業因　　此惡果報名地獄
　若彼地獄生無生　　此地獄果無所得
　所有無數諸法印　　安住菩提大金剛
　最上離取正了知　　無邊眾生相應住
　離取非取一切業　　彼諸所作非主宰
　彼正所作大成就　　一切事業皆平等　

爾時一切菩薩摩訶薩。得聞諸佛宣說一切金剛大悲所生甚深正法。又復歡喜作是稱贊

　善哉善哉世所尊　　善哉善哉大牟尼
　善哉善哉大妙法　　善哉善哉大悲者
　大哉普賢悲愍行　　最上廣大凈無垢
　作諸忿怒羯磨法　　令諸眾生入佛性　

爾時一切如來復告諸菩薩摩訶薩言。諸善男子汝等聞此一切如來秘密灌頂大集會法。勿生驚怖。又復于中勿生輕謗。應當安住三摩缽底。何以故。菩提金剛實際生故。嗔金剛性彼廣大故。離縛大明所攝受故。是時諸菩薩摩訶薩。異口同音。又復稱贊一切如來。作如是言

　三世金剛實際生　　寂滅離障而清凈
　諸佛最上大自在　　歸命金剛勝三業
　所有色受想行識　　六根六塵皆如幻
　地水火風及虛空　　歸命菩提心所現
　彼貪嗔癡諸染法　　常行金剛法相應
　種種皆住于實性　　歸命菩提心廣現
　若取一切樂法相　　彼法自性無所動
　因果自性心所生　　離心有相諸法性
　貪等過失及諸障　　皆住金剛無所生
　而彼菩提心廣大　　歸命出現一切法
　此住清凈無初等　　智慧方便法所生
　秘密灌頂常相應　　菩提金剛常歸命
　若觀此法為最上　　彼彼三種成就義
　行人決定當圓滿　　菩提金剛常歸命
　若作金剛成就法　　當離一切劣成就
　尊重諸佛生凈信　　菩提金剛常歸命
　今此秘密集會教　　若得聞者尚希有
　況復讀誦若思惟　　尊重供養及書寫
　此獲功德無有窮　　菩提金剛常歸命
　息災等法諸儀軌　　大明印契及行相
　如理所作皆成就　　菩提金剛常歸命
　今此最上秘密法　　若有見聞隨喜者
　能生一念凈信心　　所獲功德無邊際
　況復行人依此法　　修習秘密行相應
　此功德聚廣已宣　　菩提金剛常歸命　

爾時一切如來。聞諸菩薩作是稱贊已。咸各隨喜贊言。善哉善哉諸菩薩眾善說此語。于諸法中而為主宰最尊最上。從諸如來秘密集會秘密出生。作是言已。所有一切如來及諸菩薩摩訶薩眾。咸各安住堅固三業。悉入金剛身語心性平等法中。默然而住。爾時身金剛如來。即復安住身平等法已。于一切如來身平等中默然而住。又復語金剛如來。亦即安住三界所有一切語行已。于彼一切如來語平等中默然而住

又復心金剛如來。亦即安住三界所有一切心法已。于彼一切如來心平等中默然而住

佛說此經已。一切大眾聞佛所說。咸各歡喜信受奉行

佛說一切如來金剛三業最上秘密大教王經卷第七