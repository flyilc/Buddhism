　　No. 1046

六字大陀羅尼咒經

　　　　失譯人名今附梁錄


如是我聞。一時婆伽婆。住王舍城耆阇崛山中。與大比丘眾五百人俱。爾時長老阿難。為旃陀梨女咒術所收爾時長老阿難。白佛言世尊。我今強為他收去。婆伽婆我今強為他收去修伽陀

爾時婆伽婆告長老阿難言。汝來阿難汝莫驚怖。阿難汝當受持六字大陀羅尼咒。為令四眾利益安隱安樂吉祥行故。而說咒曰

斯(須何反)地(除隸反)梯(吐稽反)曇(徒紺反)安(于軻反)茶(徒嫁反)隸般茶(徒嫁反)隸葛羅馳(除寄反)稽由隸　薩帝　婆帝　耶[賒-示+米]婆帝　底阇婆帝　頻頭摩帝

阿難是咒。能令宿食不消尋得消化。能除吐下等病。能除風病。熱病冷病雜病。能滅一切諸邪咒術。能滅起尸。能滅一切形像厭蠱。阿難若有人知此神咒姓名者。彼則不怖畏王難。不怖畏怨敵難不怖畏賊難。不怖畏火難不怖畏水難。若于城邑聚落及在曠野悉無所畏。亦不為他人伺求其過無過可說。若食毒藥毒不能害轉為利益

阿難此六字大陀羅尼咒乃是七三藐三佛陀所說。亦是梵王娑婆主說。釋提桓因四大天王所說。亦皆隨喜破諸咒術消伏起尸。一切形像厭蠱皆悉破壞斷滅。長老阿難聞佛所說歡喜奉行

六字大陀羅尼咒經