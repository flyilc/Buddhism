　　No. 951 [Nos. 950, 952]

一字佛頂輪王經卷第一

　　　　大唐南天竺三藏菩提流志譯


　　序品第一

如是我聞。一時薄伽梵在摩竭提國菩提樹下金剛道場。成正覺處大寶帳中。其地寶帳如來所感具足嚴凈。純以無量上妙珍奇。種種莊嚴自然成顯。眾色交映出大光明。奇特寶輪清凈圓滿。以無量色間雜莊飾。周遍場地而顯現之。眾妙雜色寶蓋。幢幡光明晃曜。七寶羅網妙香花纓彌覆其上。雨于一切無極大寶。自在顯現諸所寶樹。枝葉光茂花須妙香。佛神力故令此場地。廣博嚴凈光明普照。一切奇特妙寶積聚。無量善根莊嚴道場。其菩提樹高顯殊特。琉璃為干妙寶枝條。寶葉垂布猶若重云。雜色寶花互相間錯。大寶摩尼以為其果。樹光明照一切佛剎。種種現化施作佛事。普現大乘一字佛頂輪王最妙章句菩薩道教。佛神力故演出種種梵音妙聲。贊揚如來一字明頂輪王咒無量功德。其師子座金剛所成。高廣妙好。摩尼寶王而為其臺。一切寶花奇妙寶珠間錯莊飾。真珠羅網圍覆于上。諸莊嚴寶流光如云。照燭十方諸佛菩薩。顯現如來方便之教

爾時世尊處于此座。于一切法成最正覺。知見三世悉皆平等。其身赫奕放無量俱胝殑伽沙數日輪光王。照明十方無邊無際一切剎海諸佛道場。各于道場光明中。演一字頂輪王一切法教。導化調伏一切有情。光遍十方無處不至。過現未來一切諸佛所有神變。于光明中靡不咸睹。一切佛土不思議事。所有莊嚴悉亦顯現

與大苾芻眾皆阿羅漢。能善調伏舍諸重擔。盡有漏結無復煩惱。戒品清白心凈解脫慧凈解脫。善修佛慧所作已竟。大得自在盡獲己利。到于彼岸名稱普聞。其名曰具壽舍利弗．具壽迦葉波．具壽那提迦葉．具壽伽耶迦葉．具壽大迦葉波．具壽大目干連．具壽滿慈子．具壽孫跋難陀．具壽[王*烏]波難陀．具壽跋地利迦．具壽阿泥樓馱．具壽迦旃延子．具壽摩訶俱郗羅．具壽憍梵缽提．具壽大憍梵缽提．具壽孫那羅．具壽大孫那羅．具壽善現．具壽憍陳如．具壽制底君惹羅．具壽羅睺羅．具壽慶喜。如是大聲聞眾俱。復有無央數大菩薩摩訶薩皆得成就諸波羅蜜。功德大海深廣無際。如來行地一切智愿甚深密教盡已圓滿。善知有情一切所行。以金剛智如應說法。巧入一切如來功德諸法大海。充洽于身周游一切佛剎海會。禮事供養諸佛如來。一切諸地陀羅尼智辯才大海。皆已洞達。無量無邊神通現化三摩地門。特達無礙。其名曰金剛幢菩薩摩訶薩。觀世音菩薩摩訶薩。得大勢至菩薩摩訶薩。金剛密跡主菩薩摩訶薩。金剛勝意菩薩摩訶薩。堅固意菩薩摩訶薩。虛空無垢菩薩摩訶薩。離垢意菩薩摩訶薩。普賢菩薩摩訶薩。無盡意菩薩摩訶薩。虛空勝藏菩薩摩訶薩。超三界菩薩摩訶薩。無勝持菩薩摩訶薩。治世間菩薩摩訶薩。天冠菩薩摩訶薩。曼殊室利童子菩薩摩訶薩。月光童子菩薩摩訶薩。不思慧菩薩摩訶薩。虛空藏菩薩摩訶薩。除一切障菩薩摩訶薩。大迅疾菩薩摩訶薩。彌勒菩薩摩訶薩。寶髻菩薩摩訶薩。寶掌菩薩摩訶薩。善臂菩薩摩訶薩。與如是等菩薩摩訶薩俱

復有三千大千世界無量無數諸天天王。所謂帝釋天王。大梵天王。焰摩法王。水天王。風天王。多聞天王。蘇便么天王。他化大自在天王。那羅延天王。伊舍那天王。如是乃至光焰天子。廣果天子。凈居天子。與如是諸天王等。大威德者并其眷屬俱。復有無量百千諸大成就咒仙。所謂成就輪咒仙。成就劍咒仙。成就金剛杵咒仙。成就蓮華咒仙。成就鉞斧咒仙。成就如來種族大明咒仙成就蓮華種族咒仙。成就金剛種族咒仙。成就大自在天咒仙。成就那羅延天咒仙。成就鬼母種族咒仙。成就摩呼羅伽咒仙。成就迦樓羅咒仙。成就龍咒仙。成就荼枳尼鬼咒仙。成就藥叉咒仙。成就寶賢滿賢咒仙。成就多聞天王咒仙。成就水天咒仙。成就梵天咒仙。與如是等成就咒仙。大威德者而為上首俱。復有無量百千如來族眾咒王使者。蓮華族眾咒王使者。摩尼族眾咒王使者。金剛族眾咒王使者。與如是等咒王使眾。大威德者為上首俱

復有出世世間一切塔神。法神。虛空神。花果神滋味神。苗稼神。山神．海神．河神．洲神．城神．邑神．宅神．街神．巷神．樹神．叢林神．尸陀林神．宮殿神。與如是等諸大神王。大威德者為上首俱

復有百億日天子月天子星。宿天子等。大威德者為上首俱

復有一切天龍．藥叉．羅剎．乾闥婆．阿素洛

伽樓羅．緊那羅．摩呼羅伽。畢舍遮鬼．步多鬼．訶利諦鬼母等。大威德者為上首俱

復有難儞濕婆羅鬼王為上首俱。主無量百千諸鬼而為眷屬。又摩醯首羅天王為上首俱。主無量百千瘧鬼而為眷屬。又荼枳尼鬼王為上首俱。主無量百千荼枳尼鬼而為眷屬。于眾會中。及有他方無量諸天天子。阿素洛阿素洛子。大毗那夜迦等。大威德者為上首俱。如是三千大千世界。一切諸天諸大咒仙龍神鬼等。以佛神力。菩提樹處周圍五百踰膳那。共集眾俱。會座而坐不相殘惱

如來于時告彌勒菩薩摩訶薩。及諸菩薩摩訶薩言。善男子此樹乃是一切菩提所莊嚴樹。我最初坐此樹下時。則破四魔得證無上正等菩提。汝等亦應坐斯地處。令汝當證諸佛無上正等菩提。誥是語已寂然不動

爾時金剛密跡主菩薩。以佛威德承是往昔本所愿力。即從座起偏袒右肩。整理衣服長跪合掌。恭敬瞻仰白言世尊。我今啟問如來應正等覺。一字佛頂輪王咒教。以何方便設少功力。即得成就一切如來一字佛頂輪王。出世世間無礙最勝大明咒法。圖畫像法澡浴之法。加行印壇入三摩地。上中下法成就法處。坐法臥法誦法持法。輪結印法秘密深法。證神通法除業障法。大安隱法大豐饒法降魔怨法。一切如來種族諸咒真實之法。自灌頂法護摩壇法。諸時分法諸擇地法。乃至廣盡一切有情及有情界。菩薩成就行法咒法。令是贍部洲界一切有情得大安樂。是諸有情以于一字佛頂輪王如來咒力。一切當得作大佛事。由此因緣。贍部洲界一切有情得大安樂。即能成就頂輪王法。及得成就一切天一切天神種族咒法。一切龍一切龍種族咒法。一切藥叉一切藥叉種族咒法。一切羅剎一切羅剎種族咒法。一切乾闥婆一切乾闥婆種族。咒法。一切阿素洛一切阿素洛種族咒法。一切迦樓羅一切迦樓羅種族咒法。一切緊那羅一切緊那羅種族咒法。一切摩呼羅伽一切摩呼羅伽種族咒法。乃至世間出世間法。盡皆成就無所障礙。為諸有情作大歸處。除諸垢障成我咒法。及成觀世音菩薩諸大菩薩大威德者印壇咒法。及成一切如來所說無量種類難成印壇咒法處故。惟愿如來應正等覺。愍導有情為我演說

爾時世尊告金剛密跡主菩薩言。善哉善哉密跡主。汝能為當來一切有情作大利益。于我問是一字佛頂輪王最上章句。成就一切如來所說咒壇法等。令諸咒者住勤修趣。是故密跡主汝當諦聽諦聽善思念持。我今為汝分別解說一切如來一字佛頂輪王無上法母。令諸佛子得法眼凈。我見往昔一切如來已說。未來一切如來當說。我及十方現在剎土一切如來今說

爾時釋迦牟尼如來應正遍知明行圓滿善逝世間解無上丈夫調御士天人師佛世尊。即以佛眼。盡周觀察十方過現未來一切剎土。一切有情有情界。及此三千大千世界一切有情有情界。一一往昔發因愿力善根處。告諸菩薩摩訶薩言。善男子憶念一切如來一字佛頂輪王咒。一切最勝大三摩地。最不思議神通力處。是法能于一切世界作大佛事。時諸菩薩摩訶薩。得佛教誥各思念于一字佛頂輪王三摩地法。惟除觀世音菩薩金剛密跡主菩薩。何以故佛神力故

爾時世尊坐菩提樹下金剛福地。便入一切如來一字佛頂輪王神變大三摩地。俱時十方現在剎土一切如來。皆坐菩提樹下金剛福地。亦各同入一切如來一字佛頂輪王神變三摩地。當時世尊入是神變三摩地時。盡周憶念十方三世一切剎土一切有情有情界。及此三千大千世界一切有情有情界。即以無量俱胝殑伽沙等大劫所修積集。布施凈戒安忍精進靜慮般若苦行無邊善根。從三十二大丈夫相。放大光明。所謂頂上眉毫眼耳鼻鬢頰唇口齒。龂齶牙頷肩肘臂手。胸乳心臍胸上相字。髀膝脛踝腕掌背指。如來千輻轉輪法印。如來如意印如來槊印。如來錫杖印如來心印。如來難勝奮怒頂輪王三摩地難勝印。如來大慈如來大悲。如來三摩地如來無畏。授眾記別如來大明咒王。如是相處一一各放無量種光。其光各有種族光明圍繞莊嚴。最于頂上出放無量無數奇特殊勝百千光明。其光各有種種雜色。所謂青黃赤白紅雜色光。是光晃曜遍照十方無量無數種種佛剎。及此三千大千世界一切地獄傍生諸界黑業有情。一切罪惱盡皆銷滅。一切行化持咒菩薩。遇斯光者悉皆成就。如斯現者盡是如來無量大福。光照滋澤現不思議。經須臾時作大利樂。拔諸有情一切苦業。光復映蔽殑伽沙數一切佛剎。一切魔界魔之宮殿魔所光明。是等世界光皆遍照。上至有頂下至阿毗地獄。是中有情遇斯光者。各相警慰身心愉喜。其光還來繞佛三匝。各復本相

是時釋迦牟尼如來放斯光已。從三摩地安徐而起。觀諸佛剎及觀會眾。如師子王誥金剛密跡主菩薩言。汝今諦聽一字佛頂輪王大明咒王。佛眼咒王。四[王*烏]瑟膩灑明咒咒王。此等咒王是如來手。是如來唇是如來口轉法輪王。施大濟利一切有情。若此世界一切菩薩摩訶薩等。及諸苾芻苾芻尼[王*烏]波索迦[王*烏]波斯迦。諸族姓男娭姓女等。具能依法。讀誦受持如是一字佛頂輪王大明咒者。所有一切諸天世人種種神鬼。悉無能害作諸破壞。是人當得一切安壽。無量福樂行大慈悲。住不退地無諸惱疾。火不能害水不能溺刀不橫害。毒藥毒蛇亦不中害。我此一字出生三摩地頂輪王咒。若有新學大乘菩薩摩訶薩及諸人等。信向誦持書寫佩者。則得安隱。為諸無量大威德天常擁護之。諸惡天龍毗那夜迦不相障惱。若書寫者。當凈洗浴著鮮潔衣。如法齋戒坐于壇側。樺木皮上雄黃書咒。施諸苾芻及苾芻尼。置袈裟角恭敬佩之。若有國王王族妃后大臣僚佐諸族姓男族姓女等而樂佩者。各戴頭上或系項上。或腕臂上則得安隱。除諸障惱魍魎厄疾。常為諸天觀敬贊嘆。當不墮于諸惡道界。密跡主是大咒王。亦能滅諸災星變怪作大安樂。亦能攝伏一切天龍八部神鬼。亦能成就當諸咒者無上業緣

復誥金剛密跡主菩薩言。是一切如來白傘蓋佛頂輪王咒。高頂輪王咒。勝頂輪王咒。光聚頂輪王咒。同等住于一切如來三摩地中。神力皆等無量廣大。猶不能及一字佛頂輪王最上大三摩地明咒之力。是咒何故最上無等。假如來佛眼明咒。佛毫相咒。摧碎頂輪王咒。難勝奮怒王咒。合說是咒。以此因緣得名最上無等等侶。又從大悲大丈夫大師子吼。一切諸大菩薩摩訶薩等不能摧壞。一切諸佛神通威德慶護加被。作大智光破諸黑暗。堅深凈慧能作吉祥福相威德世間最勝。無垢清凈勇猛堅固。現四無畏能作離生四無礙智四念住智無忘失智廣大無量。能作無間金剛十力大光威德。滅諸垢障入諸佛智。能作一切諸大菩薩萬行功德如來相好一切智智。能作一切勇猛寂靜法定法幢高無障礙大威德處能與一切。業惡有情作道圣諦大慈大悲大喜舍處。能現一切如來神力無上菩提大明鏡智三摩地處

爾時世尊為顯一字佛頂輪王大威德力。欻變身相如大轉輪王。具足七寶眷屬圓滿一時顯現。一一寶中各放大光輪照無邊。一切法寶俱時出現。放雜寶光。是大轉輪王坐于座上。身容赫奕放種種光。映照一切如镕金聚。即說一字佛頂輪王咒曰

娜(乃哿反下同)莫縒(蘇哿反下同)曼亸(多可反下同一)勃馱南(二)唵(二合)[合*牛](三)勃琳(琳字重彈舌呼二合)[合*牛](四)

爾時如來說是咒時。殑伽沙等三千大千世界。一時六返震動。如贍部洲旋嵐猛風。吹諸叢林草木動等。是中一切蘇彌山王亦皆大動。一切河海盡皆涌沸。以佛神力一切魔宮大火遍起。是中諸魔為火所逼。悉皆惶怖稱佛歸依。一切地獄苦皆消息。會中有情各及眷屬。無有一能窺瞻仰者。是會一切諸大菩薩。如彌勒等亦無有能窺瞻觀者。其觀世音菩薩金剛密跡主菩薩。以佛威神欻然之間悶亂躄地。是時彼諸大威德天。所謂大自在天那羅延天帝釋天俱廢羅天婆魯拏天焰摩法王。乃至一切諸天天神一切神鬼大威德者。所執輪戟杵索棒杈。及諸侍從各手器仗悉皆墜落。是諸菩薩佛加持力。憶念一切如來一字佛頂輪王菩提神通大三摩地。是時一切諸天龍神藥叉羅剎乾闥婆阿素洛迦樓羅緊那羅摩呼羅伽天神鬼等。一時戰怖身毛悚豎。無敢觀瞻大法輪王姿好威光時惟等心歸佛世尊

南無佛陀南無佛陀

爾時世尊為令觀世音菩薩金剛密跡主菩薩及諸大眾得醒解故。疾須臾間隱易是身。還如來相誥彌勒菩薩摩訶薩言。我今復說一切佛眼大明母咒。為息可畏難調伏者。為欲成就出世世間一切佛頂大輪王咒一切事位滅諸諍論。是咒乃是一切諸佛種族母咒。復是一切諸大菩薩生養育母。又是諸佛佛眼明咒則說咒曰

娜莫薩嚩(無可反下同)亸詑(他可反下同)誐(魚迦反又反迦字居我反下同)諦瓢(毗遙反下同一)啰褐[略/糸](毗藥反下同二)三藐三勃睇[略/糸](三)唵(二合)[合*牛](四)嚕嚕(五)塞(僧乙反)普嚕(六)入嚩攞(勒哿反下同)底(丁以反)瑟馱侘(魑價反下同七)悉馱盧(輕呼)者禰(奴禮反下同八)薩嚩喇詑娑馱儞(九)窣(二合)嚩訶(十)

說此一切佛眼咒已。其觀世音菩薩金剛密跡主菩薩。以咒威力則醒起身。其諸威德一切天眾。各復本心愉躍安樂各各持所本自器仗。專心歸佛瞻仰贊言。希有世尊希有善逝。時觀世音菩薩金剛密跡主菩薩。合掌瞻敬白言世尊。如來今日何故特化大轉輪王身大光明聚。甚奇希有本未曾見。如來誥言大善男子。此是一字佛頂大法輪王。執持諸佛形相神變三摩地門。大善男子譬如汝等集大壇現種種威德諸神變像不思議事。如來亦爾。如是振現大法輪王特奇色身姿貌威德。大善男子此頂輪王。是真一切如來安住最勝三摩地身。所有一切諸大菩薩無能超越。一切咒王亦無過者。大善男子若所方處持此咒者。五踰膳那出世世間。一切咒王悉無成住。汝等同此方處所說。加持大咒亦無成住。若有念是一字佛頂輪王咒者。即得出世世間一切大咒悉盡成辦。汝等所說一切咒法誦持無驗。若以此咒而常助誦速得成就。五踰膳那一切菩薩金剛咒神天龍八部。皆不住入現相成就。又他一切最大咒王威德神力。亦不能得映及此大一字頂輪王咒。何以故是咒威神最尊最特無等侶故。十地一切諸大菩薩。亦怖是咒威德神力。何況諸天小威力者。若常誦是一字佛頂輪王咒時。每當先誦此佛眼咒。七遍滿已乃安誦是一字佛頂輪王咒。時數畢已。又誦佛眼咒數一七遍。則德安隱無諸嬈惱

爾時世尊復于座上。現一切諸佛光明加被白傘蓋頂輪王咒王之身。即于頂上合現一蓋。遍覆三千大千世界虛空空際。光皎奇特。亦不觸惱空居有情。是時觀世音菩薩金剛密跡主菩薩。合掌瞻敬白言世尊。如是神變是何物相。欻遍大千狀如傘蓋。住佛頂上不見邊際無不識解

爾時世尊又誥金剛密跡主菩薩等言。我今正入一切如來無量光明白傘蓋頂輪王三摩地。由是現此過現一切諸如來共說白傘蓋頂輪咒王咒狀之體。此白傘蓋是真一切如來無量色寶無邊音聲。一切如意寶鐸網羅普周莊嚴。顯現不思議諸佛世尊光明傘蓋。我今現此一切如來白傘蓋頂輪王。為令蠲除一切有情種種罪障。今此一切諸佛如來白傘蓋頂輪王。一切菩薩大威德者。盡思共度亦不了知。縱諸佛子住過百千俱胝大劫。觀察思惟此白傘蓋前際后際中際。亦不了知。是時釋迦牟尼如來仰觀頂上白傘蓋頂輪王。振佛神力欻變白傘蓋頂輪咒王色身則說咒曰

娜莫縒曼亸(一)勃馱南(二)唵(二合)[合*牛](三)亸詑誐妒瑟膩(女利反)灑(疏價反下同四)[橠-多+可](烏可反下同)曩(輕音)嚩盧(引)枳亸姥[束*犬](盧沒反下同)馱(五)唵(二合)[合*牛](六)么么(七)虎(二合)[合*牛]溺(儞即反八)

說是咒時三千大千世界六返震動。于時世尊告諸菩薩摩訶薩。此白傘蓋頂輪咒王。能成能攝一切咒等。是咒王力不空無障勇猛無礙無等等故

爾時世尊復謂金剛密跡主菩薩言。我今又入一切諸佛光明威德大三摩地。顯說光聚頂輪王咒威德神力。為滅一切有情種種罪障。為令斷壞出世世間一切咒力。是咒是真無量諸大菩薩所贊嘆處。又是無量俱胝殑伽沙數諸佛如來光聚頂輪王咒。是咒所有威德神通光明之力。亦以一字佛頂輪王威德神力金剛咒句即說咒曰

娜莫縒曼亸(一)勃馱南(二)唵(二合)[合*牛](三)亸詑誐妒(引)瑟膩灑(四)[橠-多+可]曩(輕音)嚩路枳亸姥[巿*犬]馱(五)諦劭(儒照反下同)啰始(六)虎(二合)[合*牛](七)入嚩攞入嚩攞(八)馱哿(古我反下同)馱哿(九)娜啰弭娜啰弭(十)弭娜啰弭(十一)嗔娜嗔娜(十二)頻娜頻娜(十三)虎(二合)[合*牛]虎(二合)[合*牛]泮泮(十四)窣(二合)嚩訶(十五)

說此咒時。于是如來則以無量廣大威德。頂放大光滿照三千大千世界。盡變其地。普大成現大寶蓮華如來會中。雜色寶光重重晃曜。當佛頂上。一切寶花而為傘蓋。蓋大千界滿覆空際。以眾寶網圍繞莊嚴。妙香花瓔半滿月等。寶鐸金鈴處處垂布。大寶摩尼其諸雜拂間錯莊飾。周圍三千大千世界。一切珍奇而為墻壁。無價諸寶飾為階陛。一切戶牖眾寶莊嚴。其諸雜寶出大光焰。映相交皎。是會一切諸大菩薩。睹斯神變見未曾見。踴躍歡喜得大安樂。出世世間一切咒法。已成就者皆悉斷壞。何以故大光藏力似一字佛頂輪王咒。密跡主此一切如來光聚光照頂輪王咒。能照三千大千世界上至有頂下至阿毗地獄。一切大明。及盡映蔽諸魔宮殿魔眾光明。密跡主是光王咒。心所憶念破斷他咒。則皆破斷。唯除一字佛頂輪王咒。白傘蓋頂輪王咒。高頂輪王咒。勝頂輪王咒。佛眼母咒。佛五字心咒。其余出世世間一切諸咒悉能破斷。打撲調伏攝喚于前。若有咒者得大證驗。暫讀暫誦光王咒者。則能摧伏一切鬼神。調御區譴。密跡主是光王咒。勿于不凈臭穢腥臊屎尿之處讀誦受持。不于無佛舍利制底之處讀誦受持。亦勿對于一切諸咒壇會咒像諸有情前妄誦斯咒。何以故是光王咒。以似一字佛頂輪王咒力大威德故。唯除佛舍利塔處佛說法處。空閑凈處高山頂處。名山窟處海岸勝處。海迥洲處。何以故是光王咒威德猛大。能壞自他道力功德。皆無成望。若有善男子樂持讀誦是光王咒者。住前等處應如法持。時別先誦一字佛頂輪王咒及佛眼咒各七遍已。然則誦斯光聚王咒。得大威德四儀安隱。身膚光澤辯智聰悟。密跡主是光王咒。若成就者則等成就一字佛頂輪王咒大三摩地。汝復應知此光王咒光明威德。乃是一切諸佛光明威德神力。能現增長一切有情福善威德。蠲眾罪障。能盡碎斷一切諸咒威德神力。能善調伏。一切他諸惡有情故。能善作成一切事故。能作光明照一切故

爾時世尊復謂金剛密跡主菩薩言。我今又入一切如來勇猛出現神通三摩地。顯說高頂輪王咒神通威德。除于三界諸惱有情一切罪障。是咒是真一切如來力加持處。為令一切諸大菩薩。修行出現無量威德。勇猛精進得大安樂。即說咒曰

娜莫縒曼亸(一)勃馱南(二)奄(二合)[合*牛](三)入嚩攞入嚩攞(四)揟(儞執反)弊(并世反引)揟(同上)驃(并笑反引五)誐妒瑟膩灑(六)度那度那(七)虎(二合)[合*牛](八)

說是咒時三千大千世界六返震動。一切天龍藥叉羅剎乾闥婆阿素洛迦樓羅緊那羅摩呼羅伽等。一時悶絕失大威德。一切諸惡毗那夜迦。為火燒惱叫呼惶怖。密跡主此高頂輪王咒。乃是一切諸佛如來最大神通勇猛精進三摩地力。若善男子樂欲成就一字佛頂輪王咒者。應令內外嚴飾清潔。以樺木皮或以紙素竹帛等上。雄黃書斯高頂輪王咒。佩帶肩臂并持斯咒。速得成就。若有國王王族妃后大臣僚佐清信男女一切人民。信斯咒者。亦令書寫戴頂頸臂。為諸人眾互相敬諾。而不侵擾災垢銷滅。當得辯才吉相圓滿。若有軍將及諸兵眾敬信斯咒。亦令書寫持系旍旗。及戴頭臂往他軍陣。他自臣伏互不殘害。何以故以諸如來力加持故。密跡主是高頂輪王咒。若諸菩薩修持之者。則得無量如來加持勇猛威力。一切諸魔諸天神鬼。怖不親近而作惱害。若有成就是高頂輪王咒者。則得無量勝福威力。得同一字佛頂輪王咒力。何以故。以諸如來三摩地力等。加持故

爾時世尊誥金剛密跡主菩薩言。我今又入一切如來不思議神通大三摩地。顯說勝頂輪王咒。神通威德。為滅一切惡趣地獄一切有情種種苦故為現一切諸佛如來神通威德大不思議大三摩地則說咒曰

娜莫縒曼亸(一)勃馱南(二)唵(二合)[合*牛](三)入嚩攞(四)惹曜(齶聲重呼)瑟膩灑(五)入嚩攞入嚩攞(六)畔馱畔馱(七)娜么娜么(八)訥嚕莽(謨朗反)訥嚕莽(同上九)郝(呼各反十)[可*欠](呼可反下同)曩(十一)虎(二合)[合*牛](十二)

說是咒時此大千界。及諸佛剎一切皆大六返震動。以佛威德現斯神變。一切有情普不驚怖。令諸地獄眾惡有情。種種劇苦盡皆止息。其諸餓鬼一時皆得飽食甘膳。密跡主此勝頂輪王咒。乃是殑伽沙等諸佛如來神通變化之所演說。為諸怕怖一切有情得安樂故說密跡主是咒所在方處。有暫觀讀。一切諸魔則不入中。何況持者。若有善男子晝夜精勤。讀誦受持此勝頂輪王咒者。不久當得不思議界神通神變三摩地門。為諸天人恭敬觀禮。獲不思議功德蘊身。若有信寔學大乘者。復能信向一字佛頂輪王明勝章句。能常精懇讀誦受持。當則速證一切如來深不思議平等神通最勝神通智三摩地。踰諸有情福壽昌勝。所求如意為人所尊。密跡主如是精勤受持勝頂輪王咒者。是人不久亦獲神通。一切天魔毗那夜迦。惡神鬼等悉不親近。若遇斯人則皆怖走失大威德。密跡主若人信修證成是咒。即同證成一字佛頂輪王明咒章句。能起神通入于地獄。度脫一切有情罪苦。密跡主是咒無量無邊神通功德。我今略說少分之耳。若我廣說于無量劫贊斯功德亦不能盡

爾時世尊誥諸菩薩摩訶薩言。善男子是五頂輪王明咒章句。從一切如來神通威力大三摩地。出生流現。我縱百千俱胝大劫。說是等咒神通功德亦不能盡。我今但為利益度脫一切有情略說少耳。若如來住于百千俱胝大劫。說五頂輪王種族咒等亦不能盡五種族咒一一邊際。密跡主若有善男子。住于無量佛世尊所。以上衣服臥具湯藥飲食財寶一切等物。日日三時持獻供養。經百千劫。所得功德百千萬分。不如有人于三七日。依法持是五頂輪王明勝章句功德之一。何以故讀誦受持是五頂輪王明勝章句得成就者。此人決定當得不退菩薩地。色相威德三界殊特。堅固精進度生老死。欲界帝釋一切諸天大威德者。見是成就五頂輪王咒人。不起于座而迎廙者。頭破七分如阿梨樹枝。大自在天帝釋天那羅延天多聞天王。及諸天等身所光明威德神力。皆被證是五頂輪王持咒之人。光明威德映蔽不現。是人威光常曜赫奕踰于諸天億百千萬倍。復有大福純善德人。信向意樂成是咒者。則當如法書寫此經讀誦受持。常以涂香末香燒香花果飲食而供養之。斯人若見信佛神通十力威德一切深法行菩薩乘者。則當為說勿懷慳惜即得。成就于百千劫。不墮地獄得宿命智。乃至阿耨多羅三藐三菩提。常為一切天龍八部觀敬衛護。一切諸魔不相嬈害。所演教命人皆敬受。若命終時如入靜慮。密跡主有善男子。種族高貴父母真正好宿日生。具足諸根身姝端好。膚色赤白骨節不現。臂手傭纖不短不陋。不肥不瘦指甲紅赤。腳鹿王相兩踝平滿。齒不疏趹亦不黃黑鮮白齊密。眼不角睞睱翳黃綠。鼻不匾[匚@虒]唇不騫縮。面不窊狹體膚光潤。不患疥癩風濕漏癬。不貪色欲。不為毗那夜迦而作惱亂。福德智慧清凈圓滿。性自歸佛菩薩法僧。不信不事諸天天神邪神鬼等。常不懈怠攝心精進唯樂修學大乘道教。意欲圓滿菩薩大愿。超眾魔境趣菩薩地。如是之人合得是經成就此咒。密跡主若見斯人敬為善友。應以種種方便為說是咒功德修行法教。當令是人速得成就是大五頂輪王明勝法地。密跡主是咒王經于無量佛剎難得見聞。若得聞者皆是如來神力加被。若得斯經則是如來種族親屬。何以故此如來咒三摩地王。實難思議。于諸咒中最上最勝為大第一。是等有情應當決定生最上心成此五頂輪王咒。若有有情求得此經。清凈如法或復書寫。或復讀誦是咒是經。當知斯人則便當得是五頂輪王咒三摩地王。永斷愛流無明結賊嗔恚癡害頑嚚之心。則為諸天恭敬供養而恃怙故

　　一字佛頂輪王經畫像法品第二

爾時釋迦牟尼如來復以佛眼觀是會眾。誥金剛密跡主菩薩摩訶薩言。善男子汝復諦聽此一字佛頂輪王像。是像無量殑伽沙俱胝諸佛同共宣說。于出世世間一切變像。此像最上利益一切障累有情。是像乃是一切如來神通變化。形容相好冠纓衣服。運度一切罪垢有情。登涅槃岸最三摩地。畫斯像者。先曾入此頂輪王灌頂無勝法壇。于阿阇梨手授具足咒句印法。或復入于勝頂王壇已成就者。為阿阇梨印贊許可。求證出世大涅槃處。如是行人乃堪畫像。正命令于凈行婆羅門善信童女。或命大姓種族父母真正善信童女。教凈護持。捻治織縫莫粗惡絲持和織畫。勿刀截斷。闊量四肘長量六肘。或闊三肘長量五肘。若力不迨如是織作。亦任貨求鮮凈好者。勿還價直。貨得物已以凈香水如法蘸浴。乃中圖畫。色盞新凈勿用皮膠水調和彩色。用以香膠調色畫采。或取如來種族部中教法軌則。畫像亦得。畫是像者。當于一切佛神通月畫飾莊采。所謂正月五月九月。則斯等月月初一日。或十五日起首畫摸。其畫像處于佛堂殿。或于山間仙人窟處。是處占相方圓百步。無諸臭穢水復無蟲清潔凈美。當所畫地日日如法香水涂灑。其畫匠人諸根端好性善真正具信五根。若畫彩時授八戒齋。一出一浴著新凈衣。斷諸談論。先正當中畫菩提樹。種種寶莊枝葉花果。如如意樹間雜各異。七寶枝條眾寶花葉。白珠為蕊赤珠為須。眾寶琉璃以為諸果。或有枝出種種寶果。或有枝出種種寶芽。或有枝起種種寶云。或有枝雨甘露雨滴。或有枝掛天諸寶衣。或有枝懸寶鐸鈴磬。或有枝出珊瑚琥珀赤珠碼瑙。其枝枝間畫云光電。枝葉花上又畫白鶴孔雀迦陵頻伽鸚鵡舍利共命之鳥及諸好鳥。地畫七寶遍皆莊采。如是地樹下畫釋迦牟尼如來。備三十二大人相八十妙好。身背圓光坐師子座。結跏趺坐作說法相。目觀一字頂輪王。頂放雜色大光明焰。當以右手屈上揚掌。其大拇指與中指頭相捻。余三指微屈散伸。左手仰左膝上。施之無畏。佛右側畫普賢菩薩。面目熙怡結跏趺坐。手執白拂。佛左側畫彌勒菩薩。面目熙怡結跏趺坐。手執白拂。當佛座前右邊畫一字頂輪王。身金色相瞻仰如來。左手執開蓮華。于花臺上側豎畫一金輪。右手揚掌身背圓光。當佛座前。左邊畫白傘蓋頂輪王。身金色相觀一字頂輪王。左手當胸執開蓮華。于花臺上畫白傘蓋。右手執半開不開蓮華。身背圓光。又白傘蓋頂輪王后。畫高頂輪王。身金色相。瞻一字頂輪王。左手執弭惹布羅迦果。右手執青優缽羅花。身背圓光。復一字頂輪王后。畫光聚頂輪王。身金色相。瞻一字頂輪王。左手執開蓮華。于花臺上畫佛心印。火焰圍繞。右手當胸執如意珠。身有圓光作種種色。又光聚頂輪王后。畫勝頂輪王。身金色相。左手執開蓮華。于花臺上直豎畫劍。右手執如意寶珠。身背圓光。瞻一字頂輪王。是五頂輪王面目熙怡。身狀莊采一如菩薩。頭冠瓔珞環釧衣服而莊嚴之。皆半跏趺坐坐白蓮華。又一字頂輪王右。畫主兵神。面目熙怡瞻一字頂輪王。左手胸側執槊。槊上畫懸繒帶。右手執金剛杵。身被衣甲半跏趺坐。又當佛座前右邊。畫觀世音菩薩。身白黃色結跏趺坐。左手胸側執開蓮華。右手揚掌曲躬瞻佛。又當佛座前左邊。畫金剛密跡主菩薩。身紫赤色結跏趺坐。左手胸側執金剛杵。右手揚掌曲躬瞻佛。次普賢菩薩后。畫曼殊室利童子菩薩。左手胸側執開蓮華。于花臺上豎畫三股金剛杵。右手屈肘仰掌。以大指中指頭相捻。余三指微屈散伸。次畫無垢慧菩薩。左執開蓮華。于花臺上豎倒畫螺。右手屈上側揚于掌。次畫寂靜慧菩薩。左手胸側執金剛杵。右手仰右髀上。次畫無量慧菩薩。左手胸側執開蓮華。于花臺上側豎畫輪。右手把如意珠。次畫虛空藏菩薩。左手當胸執花。右手執如意珠仰右髀上。次畫虛空無垢藏菩薩。左手執金剛杵。右手揚掌。次畫大慧菩薩。左手執開蓮華。于花臺上畫如意珠。火焰圍繞。右手側內揚掌。是等菩薩面貌熙怡身金色相。各以寶冠瓔珞镮釧。種種衣服而莊采之。坐寶蓮華半跏趺坐。次彌勒菩薩后。畫佛眼菩薩。面目慈軟仰觀會眾。左手執開蓮華。于花臺上畫佛心印。于印兩側各畫一眼。右手把如意珠。次畫佛毫相菩薩。面目慈軟。左手把開蓮華。于花臺上畫佛毫相印火焰圍繞。右手虛拳當右脅上。觀一字頂輪王。次畫如來槊菩薩。面目慈軟。左手當臍。右手把槊。槊上畫懸繒帶。次畫如來牙菩薩。面目慈軟。左手執開蓮華。于花臺上畫佛牙印。右手當胸。次佛眼菩薩座下。畫孫那利大明咒王。面目慈軟。左手執金剛杵。右手把蓮華目觀如來。是等菩薩身金色相。各以花冠瓔珞镮釧。種種衣服莊采嚴飾。坐寶蓮華半跏趺坐。又金剛密跡主菩薩后。畫軍吒利金剛童子。畫金剛將童子。畫善臂金剛童子。畫姥[束*犬]馱絮迦金剛童子。是四童子身赩赤色。各執金剛杵顏貌熙怡。俱以花鬘寶瓔珞環釧。天妙衣服莊采嚴身。坐蓮華座半跏趺坐。又觀世音菩薩后。畫馬頭觀世音大明咒王。身赤紫色面目嗔怒。右手胸側豎執鉞斧。右手屈上把蓮華。蓮葉莖等蛇為瓔珞。腕著寶釧臂著寶襻。首戴花冠腰著衣服。坐寶蓮華瞻一字頂輪王。次馬頭觀世音后。畫蓮華孫那利菩薩。身白黃色顏貌慈軟。右手把罥索。左手下伸坐蓮華座。次孫那利菩薩后。畫缽刺拏舍嚩唎神。身青綠色顏貌慈軟。而有四手。一把罥索。一把鉞斧。一把寶果。一施無畏。坐蓮華座。次頂輪王左。畫難勝奮怒王。四面四臂身白色相。示耽肚相。形手臂腳矬象侏儒。腰畫虎皮蛇為耳珰。德叉迦龍王以為腰繩。婆修吉龍王以為絡髆。諸惡毒蛇嚴身臂脛。編發為冠遍身火焰立赤蓮華上。右第一手把金剛杵。右第二手以中指無名指小指把拳。大指押上。頭指直伸屈肘向上。左第一手把三戟叉。左第二手把鉞斧。正中大面怒目張口。吐出眾光目觀如來。右邊側面觀一字頂輪王。左邊側面觀目咒者。頂上一面觀佛會眾。次奮怒王下。畫地天神。面目熙怡身白色相。左手當胸把于寶匣。右手屈上掌寶澡罐。口盡出蓮華枝葉。長跪而坐坐寶地上。次地天神后。畫熙連禪河神。面目熙怡身靘白色。合掌恭敬頭上畫七蛇龍頭。次熙連禪河神后。畫七頭迦里迦龍王。畫七頭母止鱗馱龍王。長跪而坐瞻仰如來。一捧寶花一捧寶珠。密跡主是二龍王。已曾供養無量無數。一切諸佛。又于金剛密跡主菩薩座下。畫最勝明王金剛菩薩。身赤黃色嚬眉怒目。眉間一眼狗牙上出。半跏趺坐。右手拄一長刀。左手當胸執金剛杵。次畫可畏金剛菩薩。身赤黃色嚬眉怒目。狗牙上出半跏趺坐。右手拄三戟叉。仰屈左手把獨股金剛杵。次畫黃眼金剛菩薩。身白黃色面貌熙怡。半跏趺坐。右手屈肘向內側揚掌。左手伸屈當左脅上。把開敷蓮華。于花臺上豎畫三股金剛杵。次畫軍吒利金剛菩薩。八臂三目狗牙上出。半跏趺坐身作青色。一手把三股金剛杵。一手執三戟叉。一手把輪。一手把鉞斧。一手施于無畏。一手把罥索。二手結印。次后立畫大度底使者。身赤白色面目嗔怒。一手把罥索。一手當胸豎把鉞斧。又最勝明王金剛菩薩座下。又畫九頭阿難亸龍王。畫五頭無熱惱龍王。畫七頭娑伽羅龍王。各長跪坐瞻仰如來。一捧寶珠。二捧蓮華。是等龍王面目熙怡。狀如天神。頭上畫出龍頭。次大慧菩薩左。畫半拏啰婆枲抳觀世音母菩薩。身白色相。右手執開蓮華。于花臺上畫如意寶珠。左手仰左髀上。施于無畏。此觀世音母菩薩座下。畫多羅菩薩。身白黃色。右手把青優缽羅花。左手施于無畏。次畫毗俱胝菩薩。身白紅色三眼四臂。一手把如意寶杖。一手把君持。一手把數珠。一手把蓮華。次佛毫相菩薩后。畫摩莫雞金剛母菩薩。身靘白相。右手把般若梵夾。左手掌寶施之無畏。身狀顏貌一如般若菩薩。此金剛母乃是一切諸佛菩薩金剛母故。次金剛母后。畫央俱施金剛菩薩。右手執金剛杵。左手仰伸髀上。次畫執金剛拳金剛菩薩。左手當胸執金剛拳印。右手仰伸髀上。次畫金剛雹金剛菩薩。左手執金剛杵。右手揚掌。是等金剛面目慈軟具大明咒。大威德力衛護一切。如是金剛及諸菩薩。各以冠纓環釧衣服種種莊飾。坐蓮華座半跏趺坐。菩提樹上及二側邊。畫諸天天子。鼓奏天樂。及畫八凈居天眾。騰繞樹上各乘去云。各手把捧散種種華而供養佛。次于佛左東北角邊。面畫提頭賴吒天王。左手執槊。右手側揚掌。次于佛左東南角邊。面畫毗嚕侘迦天王。左手執槊。右手側揚掌。次于佛右西南角邊。面畫毗嚕博乞灑天王。左手執槊。右手掌金剛杵。次于佛右西北角邊。面畫多聞天王。左手執槊。右手執金剛杵。是等護世天王各以衣甲被飾莊彩半跏趺坐。又提頭賴吒天王后。畫伊舍那天神。及畫步多鬼王。又毗嚕侘迦天王后。畫火天神。及畫苦行仙眾。又毗嚕博乞灑天王后。畫羅剎王。及畫仆從。又多聞天王后。畫風天神。及畫仆從。又當菩提樹上空中右邊。復畫大梵天王。后畫二梵眾天。左邊空中。又畫帝釋天王。后畫二釋眾天。又于毗嚕侘迦天王右。畫焰摩王。坐于牛上牛臥畫之。如是天神鬼等各以自服種種莊彩。次難勝奮怒神下左。畫持咒者。長跪曲躬手把香爐。觀頂輪王。又佛座下于[巾*(穴/登)]邊面。畫熙連禪河。于是世尊告金剛密跡主菩薩言。此像乃是一字佛頂輪王大變像法。是一切佛同共宣說。若有智者見遇斯像。生希有想信喜觀禮。燒香供養憶相贊持。此人則得今世當世壽不空過。于俱胝劫所造重罪則皆殄滅。若有受持一切佛頂咒者。佛種族咒者。諸天菩薩種族咒者。一切金剛種族咒者。及余咒者。若已成驗若未成驗。對斯像前如法涂壇。種種供養作本咒法。速得本咒最上成就所求愿故

爾時釋迦牟尼如來。復謂金剛密跡主菩薩言。汝復諦聽。白傘蓋頂輪王變像畫法。是殑伽沙俱胝佛。為令拔濟諸有情說。若畫像者。所治織法貨畫像法皆準前方。圓三肘中畫菩提樹。當于樹下畫釋迦牟尼如來。具大人相身真金色。示說法相結跏趺坐師子座。佛右畫金剛密跡主菩薩。面目熙怡身紫赤色。右手把金剛杵。左手把白拂。佛在畫凈居天王。面貌熙怡身白紅色。左手當胸把開蓮華。右手把掏數珠。次當佛前準前。畫白傘蓋頂輪王。于菩提樹上左右。各畫一矩律婆天。狀如裸形孩子。身白紅色手持寶索。各乘住云。樹上空中左右共坐。畫六凈居天眾。各捧散花皆乘住云。又于佛右畫持咒者。長跪瞻仰手把香爐。上下四面畫雜寶花。密跡主此名白傘蓋頂輪王變像畫法。當能成濟一切有情諸福業事

復誥金剛密跡主菩薩言。我又次說光聚頂輪王變像畫法。是像是諸佛說。于出世世間。得最勝上成益有情無上道法。若畫像者。所治織法貨畫像法亦準前法。其量三肘或方一肘。中畫寶山種種莊飾。山下畫菩提樹。當于樹下畫釋迦牟尼佛。身金色相具大人相。結跏趺坐頂放種種色光明焰。示說法相坐白蓮華寶師子座。佛右畫金剛密跡主菩薩。面目熙怡身紫赤色右手把金剛杵。左手把白拂。佛左畫觀世音菩薩。面目熙怡身白黃色。右手執蓮華。右手執白拂。當佛座前準前。畫光聚頂輪王。樹左右各畫一矩律婆天。色狀準前。手持寶索各乘住云。樹上空中左右各共坐。畫六凈居天眾。各掌散花俱乘住云。又佛座下右邊畫持咒者。長跪瞻佛手把香爐。是菩提樹地畫作七寶。又佛座下畫大海水。其中多畫蓮華魚獸。密跡主此光聚頂輪王像。能導有情成果諸法得令脫難故

復告金剛密跡主菩薩言。我又次說高頂輪王像。此像亦是一切諸佛。為當憐愍一切有情利益故說。若畫像者。所治織法貨畫像法亦準前法。方圓三肘或方一肘。中畫菩提樹。當于樹下畫釋迦牟尼佛。身真金色具大人相。結加趺坐示說法相。右手伸右膝上施于無畏。左手仰伸臍下。頂放眾光。佛右畫金剛密跡主。面目熙怡身紫赤色。右手執金剛杵。左手執白拂。佛左畫觀世音菩薩。面目熙怡身白黃色。右手把蓮華。左手把白拂。當佛座前準前。畫高頂輪王。樹上左右。各畫一矩律婆天。狀相準前。手持寶索各乘住云。又上空中左右。各共坐畫六凈居天眾。俱乘云住。各掌散花供養于佛。又佛座下右邊。畫持咒者。長跪瞻佛手把香爐。密跡主此高頂輪王像。成進有情一切愿法。脫諸難故

復誥金剛密跡主菩薩言。我又次說勝頂輪王像。此像乃是一切諸佛。為當憐愍諸有情說。若畫像者。所治織法貨畫像法亦準前法。方量三肘或方一肘。中畫菩提樹。當于樹下畫釋迦牟尼佛。身真金色具大人相。結跏趺坐作說法相。右手揚掌。左手伸左膝上。頂放眾光坐師子座。佛右畫金剛密跡主菩薩。面目熙怡身紫赤色。右手執金剛杵。左手執白拂。佛左畫凈居天王。面目熙怡身白紅色。右手執蓮華。左手執白拂。當佛座前準前。畫勝頂輪王。又于樹上左右準前。各畫一炬律婆天。各持寶索皆乘住云。又上空中左右。各共坐畫六凈居天眾。俱乘住云。各捧散花供養于佛。又于佛座右邊。畫持咒者。長跪瞻佛手執香爐。密跡主此勝頂輪王像。拔脫有情一切障苦。汝盡應知。諸佛菩薩各有無量變易色身。導誘現化示此變像。為欲成就是當咒者。是故智者應常正發慈心悲心喜心舍心。施心忍心凈戒心精進心。靜慮心般若心。無上正等菩提法心。為當拔濟一切有情。隨所方得白?絹布木板。一肘半肘皆任模畫。莊飾供養。則得最大無上善根。當成五頂輪王三摩地位。住證十地乃至菩提更不退故

一字佛頂輪王經卷第一一字佛頂輪王經卷第二

　　　　大唐南天竺三藏菩提流志譯


　　分別成法品第三

爾時金剛密跡主菩薩。合掌恭敬白言世尊。如來無上應正等覺。愿垂哀愍為修行者。略說頂輪王成就行法甚深理趣廣大威德。復白佛言世尊一切諸咒皆依此中。云何當成所修持者。是時世尊謂金剛密跡主菩薩言。善哉善哉密跡主。汝能于我善發此問。汝今諦聽諦聽善思念之。我當為汝說諸佛行法理趣金剛法句。從無量佛最勝偈句理法所生。為得利益成就咒者。是時釋迦牟尼如來。普觀大眾以大梵聲。贊伽他曰

　釋迦大師子　　無量菩提門
　理趣自在行　　當為最上使
　見苦迫有情　　樂修行此法
　天人共戴仰　　當成無上尊
　修習是深法　　稱嘆大妙咒
　信樂于大乘　　心行應菩提
　住塔凈堂室　　河淵及泉側
　迥樹山窟中　　山林多花處
　獨坐堅凈心　　潔身口清凈
　是處常止住　　依法持禁戒
　一心憶持咒　　識咒三摩地
　出生及成就　　種種證相法
　證法咒成已　　破滅生死家
　所愿皆圓滿　　不久獲菩提
　常用二種意　　持戒并善伴
　成就此不難　　即此身得證
　不動心堅凈　　常憶佛菩提
　佛頂輪王法　　則此身得證
　若有咒者伴　　勤修為有情
　難思眾多相　　則此身得證
　誠心咒印塔　　誦咒修大法
　一一分明解　　則此身得證
　堅固具精進　　廣大心無量
　作法最增上　　則此身得證
　身諸相圓滿　　質直具真智
　能忍苦饑渴　　是人應成就
　智者若當得　　此經及法門
　彼亦不久時　　最勝證成就　

爾時世尊謂金剛密跡主菩薩言。我滅度后當有頑癡罪惡有情。住于我所幢相法類苾芻苾芻尼[王*烏]波索迦[王*烏]波斯迦。常好隨逐愚癡邪見諸惡談論。貪著美味懈怠少德。如來十力四無所畏四無礙解。大慈大悲大喜大舍真如法界四圣諦法。靜慮威德無畏。大乘說不信忍。無力順修菩薩律行方便法教。誹謗毀訾。不敬不信諸佛菩薩三摩地門神通威德。此等之人持作斯法。不得成就。則加謗我及謗菩薩。唱言此法非佛所說是魔所說。妄說菩薩教行大乘。若便見有善男子善女人持此咒者。故謗惱亂作諸障礙。因此殃咎當得無間無量重罪。是故密跡主有善男子善女人等。愿欲修行菩薩大行。堅固信向一心正愿。常樂書寫大乘經典。讀誦供養解其義味。若見斯人則為解釋。如寶雨經一一法門。修學菩薩加行法行則得成就。是故密跡主。咒何所成要從身心。勤懇布施持戒忍辱精進定慧清凈。一心修習方得成就

　　一字佛頂輪王經分別密儀品第四

于時金剛密跡主菩薩復白佛言。世尊云何行是一字頂輪王咒。沐浴凈法觀想心法。世尊哀垂愿為解釋。由此法支法具足故。速得一字頂輪王咒成就證門

爾時世尊誥金剛密跡主菩薩言。汝復諦聽。我為利益薄德鮮福少精進者。說一切咒修治法時。每日三時洗凈浴法。不貪諸欲念心無亂。唯一想佛。慈心備緣十方法界一切有情。持以凈土和干瞿摩夷末。咒之澡手洗凈沐身。若澡浴時著浴儭衣。結印護身。護身咒曰

唵(二合)[合*牛](一)么么么么(二)虎(二合)[合*牛](三)溺(儞昔反四)

當誦此咒七遍護身。若懺罪障求趣神通。當用白土其土無蟲勿赤勿黑勿臭勿穢。若求豐饒用黃白土。其土無蟲亦勿臭穢。若降伏法用赤黑土。若欲尊他當用不白不黑土。若欲他人敬伏贊嘆用青赤土。如此等土智者善知

取土咒曰

唵(二合)[合*牛](一)娜啰(上二)虎(二合)[合*牛](三)

咒土七遍。乃[角*厥]取土作一切法。若遇清潔靈圣河泉。水有眾鳥于四岸上多花果樹。入中澡浴福勝吉祥

加持洗浴咒曰

唵(二合)[合*牛](一)入嚩(無可反下同)攞(二)虎(二合)[合*牛](三)

當誦七遍護身灌頂如法洗浴。是水雖圣若有畏難。及有婦人小兒畜獸種種踐穢。則不堪浴

加持土咒曰

唵(二合)[合*牛](一)跛(比沒反二合)啰(上)入嚩攞(二)虎(二合)[合*牛](三)

若欲浴時咒土七遍。置土凈處勿令穢唾被甲咒曰

唵(二合)[合*牛](一)入嚩攞諦惹(而者反下同二)虎(二合)[合*牛](三)

若當浴時以右手頭指中指無名指小指急把拳。覆置心下。以大指直豎按于心上。誦被甲咒。咒拳指七遍想成被甲被束甲胄咒曰

唵(二合)[合*牛](一)入嚩攞(二)播啰(上)訖(二合)啰(上)么(三)虎(二合)[合*牛](四)

是咒又咒心上。拳指身體七遍。安徐入水令水至腰

一切頂輪王心咒曰

唵(二合)[合*牛](一)卓(知古反)[日*魯](二合)[合*牛](二)畔馱(三)窣(二合)嚩訶(四)

是咒入水火誦七遍。則當禁止毗那夜迦。水中龍黿不相災害。及能成護一切事業。又重咒土七遍。分為三分。三種揩洗。先以一分從腳涂揩洗至于膝。次以一分從膝涂揩洗至于臍。次以一分從臍涂洗乃至肩臂手面背等。浴已著衣。又以斯咒咒水七遍。三遍[泳-永+截]灑頭頸身分。靜默斷語。又誦此咒作護身法。次誦難勝奮怒王咒。次誦佛毫相咒。次誦佛眼明咒。次誦摧碎頂輪王咒。如是咒等護持一切最為殊勝。若佛種族咒中作法。佛眼咒上。是五頂輪咒中作法。亦佛眼咒為最為上。若結壇地界及十方界。自護護伴。當用摧碎頂輪王咒及一切頂輪王心咒

凈身口咒曰

娜莫薩嚩勃馱(一)菩地薩埵南(二)唵(二合)[合*牛](三)戌(輪律反)睇努(四)輸(詩住反)馱柰(奴個反)野(五)窣(二合)嚩訶(六)

是咒若入壇時。著凈衣已咒水三遍。漱口[泳-永+截]灑頭耳肩心。整儀直視發大悲心。大步徐行直入壇內。如是智者恒著新凈?布等衣或麻布衣。修斯咒法。常以一切頂輪王心咒。咒一切物。輪王像前持供獻已。坐茅草上。一心想像諸佛菩薩。誦咒結印稽召發愿。瞬目瞻像。結連華印想佛坐印。如是作持何謂為故。愿得佛座菩薩座故

把數珠咒曰

唵(二合)[合*牛](一)遏部羝(二)弭惹曳(三)悉地悉馱遏梯(聽兮反上聽字平聲呼四)窣(二合)嚩訶(五)

是佛族咒。用菩提珠每念持珠。皆咒三遍速得成向正等菩提三等證法。其一切咒陀羅尼法。亦如此三成就等法。求富豐饒用金銀珠。求當成熟一切勝事用頗梨珠。所穿珠索童女合持。各誦本咒咒珠貫系

咒數珠咒曰

娜謨皤(蒲餓反)伽(渠迦反又音迦字居奈反又音奈字奴個反下同)嚩底(丁禮反一)悉睇沙馱野(二)沙馱野(三)悉馱遏梯(同上四)窣(二合)嚩訶(五)

是佛族咒咒珠貫已。掬珠合掌又咒七遍。如是事作名受持珠。常坐茅草心靜寂默。著茅草衣。持誦課數作安隱法。若時數畢。當又咒持室利木。或榓攞木。或白栴檀木。或榓木。或楓香木。橫十二指量兩頭齊斫截。作安隱法作富饒法皆上成就若酸棗木。佉陀羅木。迦羅弭羅木等。橫十二指。兩頭铦斫截。作調伏法亦上成就。無斯三木但得其葉。葉無蟲者作亦成就。當以瞿摩夷和諸香水。每日涂灑坐臥等處。及灌頂處。所用水時皆凈洗細濾。內外衣服常凈浣濯。如斯作法若不成就。則加一切頂輪王心咒。遍遍同誦。又不成就復加佛眼咒等。三皆同誦心莫縱愓。是佛眼咒過去諸佛已說示故。我今復說。為當成就救五逆者。持此一字佛頂輪王咒。得大證成。何況性凈具信根者。受持讀誦而不成就。若持咒者。無此五頂輪王像對坐持念。如佛說像想像目前。一心瞻仰合掌禮已跏趺端坐

定想心咒曰

娜謨啰(上)怛(二合)娜怛(二合)啰耶野(一)[橠-多+可]者攞弭[口*(隸-木+士)](二)窣嚩訶(三)

誦一七遍。結大根本印咒七遍。隨想思印金剛所成。想印壇地成大海水。深廣無沜觀想大海咒曰

唵(二合)[合*牛](一)弭么路娜地(二)虎(二合)[合*牛](三)

誦一七遍。觀想大海深廣無岸。清凈明徹無有動濁。顯現分明當海心中有大寶山

觀想寶山咒曰

唵(二合)[合*牛](一)[橠-多+可]者攞(二)虎(二合)[合*牛](三)

誦一七遍。觀想七寶須彌寶山。周圓高廣無量無邊。具足眾寶光飾顯現。稱其山上有大蓮華。眾寶所成

觀想寶蓮華咒曰

唵(二合)[合*牛](一)虎(二合)[合*牛]迦么攞(二)窣(二合)嚩訶

誦一七遍。觀想無量百千大葉七寶蓮華。臺須蕊莖光飾顯現。其臺廣大亦如山等。蕊葉相稱。于其臺上有大寶帳

觀想寶帳咒曰

娜莫薩嚩亸詫伽哆(得個反下同)南(一)唵(二合)[合*牛](二)薩嚩吐(土固反)薩羝(三)薩(僧乙反)叵啰(上)呬摩(二合)[合*牛](牟甘反四)誐(魚戈反又反迦字居歌反)誐(同上音)娜金(居淹反五)窣(二合)嚩訶(六)

誦一七遍。觀想寶帳一切寶飾自然成顯。東西南北四維上下廣博無量。半月滿月大寶摩尼。奇諸寶花寶鐸金鈴。處處彌布間錯莊嚴。真珠羅網妙香花纓周匝垂覆。其諸寶中出種種光。互相交映。復于光中見諸如來神通自在。當寶帳上。想有傘蓋廣大無量。稱寶帳上以眾寶珠寶華雜拂而為莊飾。寶網纓珞四布垂繞。于寶帳中。想有釋迦牟尼如來。處師子座結跏趺坐。具足三十二大人相八十妙好。身放圓光作說法相。瞬目瞻視一字頂輪王菩薩。如上說諸菩薩聲聞天等。想皆有之分明顯現。及想自身在寶帳內。于佛右邊長跪曲躬。手執香爐誦本持咒。啟佛會眾。并啟十方一切諸佛坐寶帳中。顯現分明愿受供養。復當想持種種香云種種香華香食香水。供獻佛會。則發愿言。唯愿圣眾各以神力。哀愍護我住受供養。乃待周畢。次誦一切頂輪王心咒一百八遍。又別想成東西南北四維上下。深廣如海七寶浴池。滿中香水浴釋迦牟尼如來真報佛身。及當一時想浴十方一切真報佛身并佛種族菩薩咒神本所咒神。想總浴已。又想種種旃檀涂香。一時涂飾一切佛身及佛種族菩薩咒神。又想種種奇妙繒綺金縷袈裟頭冠纓絡及諸衣服。一時嚴貫一切佛身及佛種族菩薩咒神。重復想啟帳內會坐。又想獻列諸上飲食。一時供養一切諸佛及佛種族菩薩神已。仁者則以此所善根。心口發露誠懺眾罪。回向菩提。想請諸佛于寶帳中。轉大法輪。仁者當即如在帳內佛右跪坐。識觀鼻端想心無惑。右手掏珠左手當胸。結數珠印調調誦咒數。課滿已置數珠于凈香篋中。印咒護持。重燒焯香。想諸香花如法供養。則誦本咒解其方界。合掌頂禮依方發遣。如是觀法三十六月。斷諸談論心莫愓劮。隨逐諸境亂濁觀想。清凈依法每日三時。則得見證一字頂輪王大三摩地門

　　一字佛頂輪王經分別秘相品第五

爾時釋迦牟尼如來。復告金剛密跡主菩薩言。此一字頂輪王咒成就行法。諸佛共說。為得利益一切有情。成斯佛頂輪王教法。密跡主過去現在一切如來所說句偈教行法門等無差別。皆擇空寂幽閑勝處。我復略說簡大名山圣所居處或仙神巖窟或空凈新室或獨樹林泉。于斯勝處一心善凈修行是法。于不善法極盡斷除。于善凈法生建凈義。是二法句蔓延能生善不善業。是故所食飲食。滋味辛甘咸淡勿欲貪餐耽嗜過飽。若飽使不能持誦供養燒火。定心不生。是故咒者離貪欲食。恒初夜分。隨力轉讀花嚴寶雨及余一切摩訶衍經。觀其行法制御心田。修習此教為無為法。若布瑟置迦。每中夜分敷凈茅草。四周結界結印誦咒。印護持身如師子王。頭南面東右脅枕手疊伸足臥。若扇底迦。每中夜分頭東面北右脅枕手疊伸足臥。若[打-丁+(褒-保+可)]毗柘嚕迦。每臥分時頭西面南右脅枕手疊伸足臥。若睡夢見上菩提樹栴檀香樹弭攞樹郁頭末羅樹。名證中品向速成相。若有夢見。乘白鶴孔雀金翅鳥等。身出光焰。名證上品向速成相。若有夢見上七寶幢樓閣寶臺。踏花鬘上。或見手把箜篌。詣入僧眾。上塔乘船。名證下品向速成相。若有夢見旃茶羅人豬狗馲駝驢死人等。若觸若乘。是障不成。如是等相智者應知。若毗那夜迦作諸障惱。則以粳米和烏油麻。日日三時一咒一燒各一千八遍。滿三七日則得本神夢覺現身。教誥語言汝去某處。酥蜜相和日夜三時。一咒一燒各一千八遍。滿三日夜則得夢見此教調伏毗那夜迦所有真法。我已受獻吃汝食去。所有真道與當成辦。若夢覺已加念咒神。愿為我現大丈夫相。勿為我現天女儀狀。亂我心境妄生貪劮癡愛染心。又持護身覆復安睡。則得夢見本神儀狀或諸神變種種勝事。心亦無取妄生喜覺。若持誦時。勿念過去種種嬉謔雜欲漏法。亦勿思計未來眾事。說諸余法。散亂動心唯一系想入咒文句一一妙理。若心貪生觀身[月*夆]壞。若心嗔生慈心觀住。若心癡生即十二因緣觀住。若心起緣倒顛生住。即至觀想咒神在頂持以香花先前供獻。結跏趺坐如法念誦。若少不依如所法式。則為障礙毗那夜迦。破壞食啖所修功德。如是人者若誦念已。護身結界端身直項。結跏趺坐瞬目平視。舌拄上齶。以右手背押左手掌。伸置臍下。觀照四大色畢竟空體無真實。復觀五蘊其性亦空。如法界性無我無人亦無受者可得之法。心則寂靜。復觀靜心心亦無住。咒者誦咒每時數畢。常作斯觀。若見種種神變境像特勿取著。自靜見心。即得滅除一切罪垢。若有未曾入此一字佛頂輪王大種族壇。為阿阇梨教授法者。自持斯法。則便常為毗那夜迦如影逐身。障吃咒者所獻香花飲食香水火食。咒聲不令得到本所咒神。法無成驗。此頂輪王若成就者。則常不為姥[巿*犬]馱吒迦。毗那夜迦王。作生障難。況余一切毗那夜迦。能障難耶。是故智者欲得成就此咒法者。當以難勝奮怒王咒。或以輪王仆從二十種咒。于持誦時燒火食時。障護其身。若不依法一一護身。則難成就。常為諸惡天龍藥叉羅剎惡姤仙類茶枳尼鬼畢舍遮鬼及諸餓鬼。處處隨逐伺求其便。破壞虛耗。是咒法中莫以曼陀羅花。弭羅花。遏伽花等持獻供養。及諸佛頂供養法中。亦不供養。應以惹底花。[(口/又)*頁]缽羅花。拘物頭花。蓮華。諭底(聽異反)迦花及余種類香馞名花。持此花等。常以供養五頂輪王。若有咒者經一二三度精修此法。不證悉地。倍應勤懇專精修習。乃至七度。各正月五月九月。詣海河潬日日三時。印砂佛塔隨力印修。并轉大乘諸余經典。觀我一切所行之跡。修學斯法。印是塔數滿三十萬。為滅先世十重業障。復隨此一一塔前。以涂香末香諸妙花香而獻供養。于一一塔前。坐誦咒一百八遍。智者如是如法修持不成就者。為宿障重。又加日日印一肘塔一千已上。若五逆重罪亦得銷滅而證成就。況余微薄諸宿障耶。如斯依法精勤修習。但誦持咒亦得銷滅。何況印塔

又法詣住江河海岸。采以蓮花一咒一擲江河水中滿十萬個。則得成向。何況倍加可不成就。若非是處作修法者。則不成辦。如斯咒法薄鮮福人。使加印塔乃得成就。植福德人但所依教誦持供養。遂期成就。如是成者勤誦持咒以為根本。是故諸善男子。堅固精進身心清凈求菩提者畢定成就。密跡主未曾見咒。虛辭說導我題是咒在經自成。要假精進為于菩提師僧父母及苦眾生。勤功修習合掌頂禮。依法誦咒翦除垢障。乃得成就。如是頂禮為得成就廣大功德。如是頂禮無量果報無量福聚。是故數數合掌頂禮。乃得口善身善意善成就功德。劫初有情性質純善福德高勝。隨作隨成。不等今我釋迦牟尼如來。出濁惡世得解脫時。及弟子等證解脫時。是故智者相續除斷猜疑網心。具足精進凈修福事。則便成證。若有宿殖福德增勝。依法修行速獲成就。若無宿殖福德鮮薄。依法修持久乃成就。此最上咒若證成就。則得高勝無等等故。譬假琉璃寶比蓮花光寶。功力價直倍數。不及無諭匹。故則知一字佛頂輪王力。不思議勇猛殊特。咒者應常持缽乞食。若得飯餅應凈濤擇。分為三分一分獻佛咒神諸天。若食獻已。持施水陸一切有情。一分給施外來乞者。若無乞者施與禽獸。一分自持依法而食。若有作求安隱法時。面北坐食。若有作求富饒法時。面東坐食。若有作求調伏法時。面南坐食。咒者每日慈心弘愿。普覆一切有情受眾苦者。誓當度脫。若大苾芻[王*烏]波索迦持梵行者。若心慈悲獨行持法則無障礙。是故智者樂欲安隱富饒調伏速成證者。應常定心恭敬合掌頂禮佛塔。凈持灑地。持以牛糞和黃土泥。涂摩壇地。誦以一切佛頂輪王心咒。或誦摧碎頂王咒。咒白芥子凈灰七遍。布散十方結為方界。持以四橛系于線索。咒之七遍四角團釘。結方地界安布坐位。種種獻列護身結印。請召供養誦咒燒火。自身成驗。先初供養釋迦牟尼如來。次當供養一字明頂輪王。次當次第供養諸頂輪王。次當供養觀世音菩薩及所種族。次當供養金剛密跡主菩薩及所種族。次當供養與愿頂王及所種族。如是供養一一次第。皆持香華前供養已。次當供養世間天神。如斯供獻名三種族供養法則。愚癡嬰人無所曉解。種種謗毀一切咒者。說諸咒法盡是謾語。智者若遇如是癡人。應自思觀。是諸佛說必不虛謬。但自專至修行供養扇底迦法。布瑟置迦法。[打-丁+(褒-保+可)]毗柘嚕迦法。若布瑟置迦法作誦咒時。燒火食時。面東一心跏趺端坐。咒后每加窣嚩訶三字。若扇底迦法作誦咒時。燒火食時。面北定心結跏趺坐。亦每咒后加窣嚩訶三字。若[打-丁+(褒-保+可)]毗柘嚕迦法作誦咒時。燒火食時。面南嗔怒。左腳踏右腳側上蹲坐。亦每咒后加虎[合*牛]二字。若欲常作扇底迦法。以烏油麻和白芥子。作火食法。若欲常作布瑟置迦法。亦以烏油麻和白粳米。作火食法。若欲拔去佛法中刺。作[打-丁+(褒-保+可)]毗柘嚕迦法。以毒藥和榔伽里根。作火食法。若布瑟置迦法。以弭攞木。[打-丁+(褒-保+可)]輸迦木。[打-丁+(褒-保+可)]縒娜木。菩提木。薩惹迦木等。常然燒火。若扇底迦法。以儞劬陀木。[殳*頁]頭末羅木。[打-丁+(褒-保+可)]說他木。天門冬草等。常然燒火。若[打-丁+(褒-保+可)]毗柘嚕迦法。以佉地羅木。無患木。苦棟木。迦啰弭攞木等。常然燒火。調他怨惡心回伏故。名[打-丁+(褒-保+可)]毗柘嚕迦。蠲除災障一切寧靜故。名扇底迦。愿得圓滿求者如意故。名布瑟置迦。如是等法于一切處咒者。善思依法修習。為此教法得最上故。為欲辟除此教法中一切災障。應作是法。除斯法者余不應作。此所咒者慈心一切梵行清凈。莫如外道發長甲長則得清潔。若發長備蟣虱俱生。隨生障咎念誦不成。若甲長則里停垢穢。枯花燒香便則污觸。隨亦生罪。日月蝕時特勿觀說。亦勿譏謗和上阇梨過與非過。若所供養咒神之時。忽見咒神受天快樂。勿愛愿同。見有國土無主紛亂。特勿住中修法念誦。又勿住于神龍護地。藥叉羅剎常集住地。死尸陀林地。無佛法地。虎狼住地。多蚊虻地。無雨方地。多饒風地。多賊住地。屠殺住地。沽酒住地。賣經像地。賣兇具地。淫女住地。及眾難地。皆勿住中營法念誦作求諸法。悉不成就。念誦法中燒火法勝。天神喜滿。譬如飽食歡喜充適。是故佛說一切念誦品法中火法為最。亦不諭以國王下劣如藥叉相。亦不談論軍陣相殺通國使命媒媾兇戲。縛人治病皆不應作。如向所說。念誦燒火一切法事。廣功廣成少功少成。亦勿施他酒肉毒藥刀劍弓箭斧槊之具。亦勿贊殺快殺方便殺謀殺。亦勿占說他吉兇事。亦勿教他迷倒癡法。及所恐怖一切有情不安隱法。皆勿應作。住清閑處以智方便。想修諸法。若有緣遇不凈步多鬼處有尸鬼處藥叉羅剎等處。常一出入想為清凈。于念誦處結跏趺坐。想諸妙法成香水池。沒身澡浴結浴咒印。印身想為涂香。遍身涂飾一至念誦。不應動搖謾視聽察謦唾談論。若破威儀動搖謦嗽。則重輪結浴印印身。持以凈水洗手嗽口。乃復誦念亦得上中下而皆成就

　　一字佛頂輪王經成像法品第六

爾時世尊復告金剛密跡主菩薩言。我見來世一切咒者。薄德少福樂著嬉戲。不善伴侶耽湎愓劮。于戒缺漏智見狹劣。不樂學求頂輪王廣教出世上法。唯樂世法。我為斯人說頂輪王世成就法。心不猜動依法修習。則定成向。密跡主成世法者。應常每日依時。請召日神月神星神隨所住神。一心念誦攝喚來住。結界護身誦咒作法。則得世間諸法成就若不護身結界結印。則為奪人精氣鬼。奪所咒力。六分偷五。或全偷奪。或為茶枳尼鬼。奪所咒力。若恐偷奪。則誦一切頂輪王心咒難勝王咒。定得卻全本所咒力。密跡主是故一切咒者。心常寂靜堅持六念。系修咒法發菩提心。則得成就。離菩提外畢無成辦。何以故假菩提心大威力故。密跡主是故咒人。制令不食青黑之食。亦不應于佛床法床僧床和上阇梨父母等床坐臥。吃食亦不頰食大摶飯食嚼食作聲。半出入食顧視語食共傳器食手指揩齒皆不應作。咒者應知如法摩壇。正跏趺坐端儀默食。若念誦時若作法時。若請召時。應斷一切善不善語如法誦念。亦勿與他一床坐臥。傳著衣服鞋屩襪等。其所食器純用赤白銅器梡食。若已食訖則水凈洗。重以土灰里外揩拭。常不作諸嘲誂戲論。若喜違犯隨罪俱生。咒難成驗。若作大法。恒候年吉月吉日時。依法營造三種品法。謂佛神通月修最第一。證向頂王廣大悉地。每白黑二月八日十四日。食三白食。加以香花新凈飲食。持獻供養如法念誦倍速成證。趣成就者。如法依法當畫像。變命教童女。香湯澡浴。受八戒齋。治絲造織。方應度量。勿刀截斷。方量五肘或復三肘。于吉日時起首畫彩。或以板畫。其匠畫時洗浴清潔。著鮮凈衣受八戒齋。先當正中畫釋迦牟尼佛。坐師子座結加趺坐。具眾相好頂放大光。作說法相身有圓光。次佛右邊。畫觀世音菩薩。身黃白色首戴寶冠。冠有化佛面有微怒。一手把白拂。一手把數珠。又于眉間豎畫一目。以天衣服瓔珞環釧種種莊嚴。坐蓮華座結加趺坐。次佛左邊。畫金剛密跡主菩薩。身青色相首戴寶冠。面目嗔怒。一手把金剛杵。一手把白拂。亦以衣服瓔珞镮釧種種莊嚴。坐蓮華座結加趺坐。次后畫最勝明王金剛。畫大度底使者。畫可畏金剛。畫黃眼金剛。畫大笑金剛。畫大拳金剛。畫軍吒利金剛。是等金剛各有大力。最上調伏。皆執器仗坐蓮華座半跏趺坐。各以種種衣服瓔珞而莊嚴之。次觀世音菩薩后。畫馬頭觀世音王。畫意樂圓滿王。畫白衣觀世音菩薩母。畫多羅菩薩。畫毗俱胝菩薩。畫佛眼菩薩等。是等菩薩各各執持本所器仗。坐蓮華座半跏趺坐。亦以眾妙衣服瓔珞皆莊飾之。次佛左邊。畫難勝大奮怒神。畫大字神。次佛右邊。畫佛眼神畫相好神。是等四神身皆金色。坐蓮華座半跏趺坐。密跡主如是等像。色相器仗如前所說。是大變像名如來身最頂輪王大成就像。一切諸咒等同通用皆畫成證。于時世尊謂曼殊室利童子言。我昔見汝未證地時。誦以是咒供養此像。像放大光照此三千大千世界。三界上中眾生意樂歖適。曼殊室利汝為光照。升證三地得五神通。是故說像不可思議。是如來身大三摩地。由是我以此三摩地力。普大三界為諸有情。利益成就。神通變示頂輪王身。如如意寶

爾時世尊復誥曼殊室利童子。汝善能以大被甲胄善巧方便。安住有情示濟有情。無量變化現于佛身菩薩身緣覺身聲聞身等。攝取眾生說諸勝法覺悟有情。是時曼殊室利童子。合掌恭敬白言世尊。佛有幾名現頂輪王大三摩地。流此世界。于時世尊誥曼殊室利童子。汝問一字頂輪王名者所謂。名印捺羅名帝釋。名布懶娜羅名大梵天。名毗瑟怒天名摩醯首羅。名自然名劫比羅。名步亸娜名姥儞。名底[口*栗]詑迦[口*栗]灑名大地地。名治世地名弭野縒。名一切行名一切門。名寂靜名涅槃。名變化名所變化。名難摧名大天。名阿素洛名救度。名勝首名最勝。名那野迦名毗那夜迦。名福德名恾伽羅。名一切事成就名救世。名作樂名作安隱。名空第一義諦名不生應名。名名聞能施名具悲。名具知名三摩地。名具慈名婆魯拏。名師子名牛王。名禰嚩名龍王。名藥叉名苦行仙。名大苦行仙名能者。名觸者名世間母。名質多羅名三目。名千目名跛弭怛啰名補亸名大三摩地。名出生三摩地名涌三摩地。名遍知名人中師子王。名調御丈夫名出生第一義諦。名證見名相證相。名三界主名世間主。名無垢稱名五眼。名相似眼名蓮華夢名。光明名火。名步多主名斷欲。名無欲名無嗔。名破嗔名遣嗔。名摧垢名勇猛將。名大王名護世。名治地名帝釋像。名香象名白蓮華。名解空名見空。名現彼名見道者。名生者名無生者。名分別名無分別。名盡分別名破分別。名護世間名善國。名許可名焰摩王。名施財名水天。名俱廢啰天名提頭賴吒。名善現名蘇彌盧。名金剛名諭金剛。名妙妙行名勇猛。名大勇猛名所生名大所生。名常住名無常名常無常。名頂輪咒名大咒王。名藥名大藥。名論者名大論者。名上名無上。名白名演白者。名丈夫名說丈夫。名娑伽羅名大娑伽羅。名海名大海。名法水住名日月。名羅摩名樂相具足。名相莊嚴名云名大云。名樹名大樹。名無等名羅睺羅。名將名大將。名眾生名大眾主。名人主名大人主。名持水名大持水。名龍象名師子。名勇施名未曾有。名不思議名大不思議。名富貴名大富貴。名具富名大具富。名實應供名滅煩惱。名解術名行術。名作變化名具錢財。名法具箭名一非一。名活非活。名山名大山。名無能壞名樂行慈名具足神通。名具力名具智。名無等侶名具足光。汝曼殊室利童子有一類人。知我不生不滅真如實際實法法界涅槃實智無二無相意生儒童作者受者知者見者。作如是解。童子此娑婆世界眾生。稱我為大離欲如來佛調御丈夫天人師。童子我常如是于此世間。成熟有情示如是名。童子如是等名成就眾生。乃有五阿僧祇百千數名。一切聲聞愚癡眾生。雖稱我名亦不識我如是異名。童子我為如是成就一切有情。亦于諸經說是異名。童子復有一類有情。知我無邊殑伽沙等世界中無量種異名。如來說法如如眾生調伏成就。如來亦不去來分別出現色相。童子已不去來無作分別。則能出現無量法事陀羅尼門

爾時世尊復告曼殊室利童子言。童子若有修持是頂輪王法者。應常占候吉白月五日八日十三日十四日十五日好星宿時。清潔洗浴著新凈衣。若是俗人受八戒齋。依持法軌清凈修飾。涂結壇場布獻香花。燒設火食先供養佛。及觀世音菩薩。金剛密跡主菩薩。摩訶婆攞神。并諸菩薩一切聲聞辟支佛諸天眾等。如斯供養則得一切大威德天大威咒神大明咒神歡喜觀視。此等諸天雖復日日請召恭敬如法供養。于此法中不應禮拜。何以故以五頂王尊大一切力不思議。童子持此咒者。雖不禮拜一切諸天語勿毀滅。諸咒天神。何以故。為諸天神部族相攝護持法故。是知咒者。亦不應向死喪家。初產生家。不凈人家。旃陀羅家。田獵人家。賣兇具家。賣經像家。外道人家。沽酒家。往詣顧宿受他供養。亦不持以一切殘臭宿食而供養之。及自食啖咒者。當知每日三時自誓。歸依佛法大菩薩僧。發菩提心凈治三業。念佛念法念僧念戒。念施念天。若是俗人常于清旦受八戒齋。不殺盜淫妄語飲酒。脂粉涂身坐臥大床不過中食。以如真智無作之心。虔敬修習則得成辦

爾時釋迦牟尼如來。復告金剛密跡主菩薩言。又有轉輪王像。于出世世間一切咒像。最上無等準前月日。畫者端肅具持十善。以細白氈方量三肘。或復二肘。先畫寶山。于寶山中畫釋迦牟尼佛。具足眾相身真金色。作說法相佩通身光。坐白蓮華師子座上。頂放大光。于佛右邊。畫咒者貌。長跪瞻佛手把香爐。又于山下畫大海水。遍于水中畫蓮華葉等。是像莊嚴。準前所說。密跡主此頂輪王像一切佛說。為當咒者得大利益。略說是像。若有見者隨喜供養。隨滅眾罪得大功德。諸天龍神歡喜觀敬。當定成就一切勇猛頂王咒力。得無數佛種種歌贊供養功德。是妙變像無量無數一切諸佛常共贊嘆。若有信樂晝夜精進恭敬供食。則得無始一切罪障漸皆銷滅。身業清凈成就頂王功德智海。超過一切最勝殊特。為諸天人供養恭敬無量贊嘆。當證佛地更無退轉。證此咒者奮目嗔喝。一切天龍八部鬼神皆得惶怖四散馳走。其天帝釋見是人來。分座同坐。其諸大天亦皆分座。三界諸天見是人來。傲叛不起迎接敬廙。則皆頭破如蘭香枝。若我于億俱胝大劫。贊說是咒亦不能盡。成此咒者是人名證最上悉地。當為住壽三十三天大娜羅缽底三摩地。命安常住不被死殃。受天位畢變身如佛。證五神通棄此天界。以無量天前后圍繞。往諸佛剎。種種變化導誘眾生。隨諸佛剎現帝釋身。或現金剛身。或現大梵天身。或現伊首羅天身。或現童男童女身。或入地獄餓鬼畜生趣。隨現諸身救脫諸眾生。或諸山林城邑聚落為作房舍。種種衣食供給施濟。常作依怙三界。度脫一切眾生。具五神通行菩薩行。為人中尊

一字佛頂輪王經卷第二一字佛頂輪王經卷第三

　　　　大唐南天竺三藏菩提流志譯


　　印成就品第七

爾時釋迦牟尼如來。誥于大眾。諸善男子應當受持一切如來出現三摩地無量無數大勇猛力。一切如來安住咒身。一切如來真實種族無量無邊未曾有法。無極威德出生流布大印印咒。是中能生一切菩薩一切證地神通大法頂三摩地門。能破俱胝一切魔軍。能攝一切諸大菩薩大雄力者。助護持者。能令一切可畏有情生大慈心。諸善男子我今略說成辦一切諸業威德大印印咒

爾時金剛密跡主菩薩。合掌恭敬白言世尊。愿為解說一切如來流布威德大印印咒。為當利益一切有情以少功績遂成大證。是時世尊告金剛密跡主菩薩言。汝當諦聽諦聽靜慮念持。我今為汝分別解釋諸佛世尊大精進印印咒之法

　　一切如來心精進印之一

以左右手。八指右押左相叉入掌。急合握拳。以二大指相并。平伸押右頭指側中節上。勿使頭屈。印咒曰

娜莫薩嚩(無可反下同)勃馱(一)菩地薩埵南(二)[打-丁+(褒-保+可)]弭羅(三)虎(二合)[合*牛](四)淹(丘淹反五)

是印若二大拇指頭。雙上下來去。則名啟召如來種族印咒曰

娜莫縒曼亸(一)勃馱南(二)唵(二合)[合*牛](三)爾娜職(而職反四)

是二印咒。名如來最精進心。力能度脫一切地獄餓鬼畜生。亦能助成一切如來功績業事。攝諸菩薩帝釋梵王伊首羅天焰魔王水天風天多聞天王乃至十地大自在菩薩摩訶薩等

　　觀世音菩薩印之二

準前心印。唯改左大拇指。屈入掌中。握右頭指頭。右大母指依前定伸印咒曰

娜莫縒曼亸(一)勃馱喃(二)唵(二合)[合*牛](三)[打-丁+(褒-保+可)]嚧力(四)

是印若改右大拇指頭。上下來去。則名請召觀世音菩薩種族印

　　金剛密跡主菩薩印之三

準前心印。當改左大拇指。如前伸押。其右大拇指屈入掌中。握左頭指頭。左大拇指依前定伸。印咒曰

娜莫縒曼亸(一)勃馱喃(二)唵(二合)[合*牛](三)跋日啰(上四)侄(亭一反二合)力(五)

是印若改左大拇指頭。上下來去。則名請召金剛密跡主菩薩種族印

　　一字佛頂輪王印之四

又當合掌。以二無名指二小指。右押左相叉入掌。其二中指直豎伸。各屈第一節。令頭相拄。其二大拇指相并入掌。平伸。又以二頭指平屈。押二大指甲背上。頭指相拄印咒曰

娜謨皤(蒱餓反下同)伽嚩底(丁禮反一)[打-丁+(褒-保+可)]跛(二合)啰底[可*欠]妒(二)瑟膩灑野(藥可反下同三)唵(二合)[合*牛](四)亸詑誐(魚迦反下同)妒(五)瑟膩灑(六)[打-丁+(褒-保+可)]娜嚩路枳亸(七)姥勃馱(八)斫訖(二合)啰(上)襪(亡遏反)啰底(九)虎(二合)[合*牛](十)入嚩攞入嚩攞(十一)馱架馱架(十二)度娜度娜(十三)弭度娜弭度娜(十四)怛(二合)啰(上音)縒野(十五)摩啰野(十六)[(口/又)*頁](烏骨反下同)娑那野(十七)歌娜(十八)畔惹畔惹(十九)暗暗(二十)惡惡(二十一)各各(二十二)補(二合)弄(彈舌輕呼)企(輕以反)柅(尼旨反下同二十三)補(二合)弄(上同)企柅(二十四)軍拏里[寧*頁](女井反下同二十五)[打-丁+(褒-保+可)]播啰(上)企跢塞(僧乙反)怛啰(二十六)馱履膩(二十七)虎(二合)[合*牛](二十八)

此一字頂輪王大根本印咒。乃是過去殑伽沙等一切如來已共說持。未來一切如來當共說持。現在一切如來今共說持。為欲攝御諸有情故。同等說持。智者所處。援結此印一切妒惡障礙毗那夜迦悉不親近。密跡主此一字頂輪王大根本印。一切諸佛住于百千俱胝殑伽沙劫。贊說此印功德神力。亦不能盡。復以種種言詞譬喻。說是大印亦不能盡。若當智者輪持此印。誦一字頂輪王咒則常不為俱胝百千魔魔族伺求惱亂。是人卻后百千俱胝大劫。不墮惡道。何以故是人所得福蘊功德。我于百千俱胝大劫說亦不盡。此大一字頂輪王咒。若當有人以一凈心。精持戒行常誦持者。所得念力慧力智力。于百千俱胝劫所受生處。常不退失。何以故如是大印。有大威德有大功用無量力故

　　高頂輪王印之五

又以左右二無名指二小指。右押左相叉入掌。次以二中指直豎頭相拄。其二母指相并。伸押二無名指中節側上。又以二頭指。當中指側中節上。屈頭相拄印咒曰

娜莫縒曼亸(一)勃馱南(二)唵(二合)[合*牛](三)入嚩路入嚩攞揟(寧執反)弭(洴野反)揟(同上二合)妙(彌遙反四)誐妒[王*烏]瑟膩灑(五)度娜度娜虎(二合)[合*牛](六)

　　白傘蓋頂輪王印之六

準前高頂王印。當改二手中指。微屈第一節。平頭相拄。次開二頭指。相去半寸印咒曰

娜莫縒曼亸(一)勃馱南(二)唵(二合)[合*牛](三)么么么么(四)虎(二合)[合*牛]溺(儞昔反五)

　　光聚頂輪王印之七(一名金輪佛頂印)

準前高頂輪王印。唯改二頭指。磔開直豎伸頭。各去中指頭。一寸二分許印咒曰

娜莫縒曼亸(一)勃馱南(二)唵(二合)[合*牛](三)亸詑誐妒[王*烏]瑟膩灑(四)[打-丁+(褒-保+可)]娜嚩路(輕呼)枳亸(五)姥[巿*犬](同上)馱諦劭(儒照反下同)啰始(六)虎(二合)[合*牛](七)入嚩攞入嚩攞(八)馱哿馱哿(九)娜啰弭娜啰弭(十)嗔娜嗔娜頻娜頻娜(十一)虎(二合)[合*牛]泮(十二)窣嚩訶(十三)　　勝頂輪王印之八

準前白傘蓋頂輪王印。唯改二頭指。于中指第一節下。平屈頭相拄印咒曰

娜莫縒曼亸(一)勃馱南(二)唵(二合)[合*牛](三)惹劭瑟膩灑(四)入嚩攞入嚩攞(五)畔馱畔馱(六)娜么娜么(七)咄(二合)嚕[合*牛](八)咄(二合)嚕[合*牛](九)咄(二合)嚕[合*牛](十)臛(呼各反十一)[可*欠]曩(輕呼)虎(二合)[合*牛](十二)

　　轉法輪印之九(用一字頂輪王咒)

又以左右二小指。平屈頭相拄。次以二無名指各屈入掌中。其二中指各微屈豎。頭相拄。其二頭指當中指中節側上。頭相拄。其二大指各押二無名指上。開二掌腕相去四寸。是一法印能轉十二行相法輪。滅諸垢障與如來等

　　雹摧煩惱印之十(用一字頂輪王咒)

準頂輪王印。改二中指直豎合頭。又以二頭指。[打-丁+必]在二中指背后。頭相拄。是一法印亦名坐印。密跡主是五大印。名一切如來頂輪王咒種族王印大印。一名高頂輪王印。二名白傘蓋頂輪王印。三名光聚頂輪王印。四名轉法輪印。五名雹摧煩惱印。是之印等名大頂輪王印

　　如來大心印之十一

準前第一如來心印。唯改二大拇指。雙屈入掌中。是一法印名如來心大精進印。咒者若常輪結是印。誦頂輪王咒。一咒一印心上。滿一百八遍。則能摧滅過現一切根本重罪。常以是印作一切法。擁護于身。印咒曰

娜莫縒曼亸(一)勃馱南(二)唵(二合)[合*牛](三)遇那[口*(隸-木+士)]弭啰(四)窣(二合)嚩訶(五)

是一法咒。功力同前第一印咒。于作法處互用亦得。是咒有大威猛力故

　　一切頂輪王心印之十二

又合掌當心。大虛掌內。復以左右八指。各平屈頭相拄。其八指間相去三分。以二大指亦相去三分。平直豎伸印咒曰

娜莫縒曼亸(一)勃馱南(二)唵(二合)[合*牛](三)卓(二合)嚕[合*牛](四)畔馱(五)窣(二合)嚩訶(六)

是法印咒亦能成辦一切事業。自護護他。結修諸法離障惱故

　　如來錫杖印之十三

又以右手大拇指。橫屈入掌。以頭指中指無名指小指。急握作拳。屈肘當前。平伸其左手把袈裟角。出頭四寸。屈肘當前平伸印咒曰

娜莫縒曼亸(一)勃馱南(二)唵(二合)[合*牛](三)度柰(奴個反)爾亸啰拏(四)虎(二合)[合*牛](五)

是法印咒若遇諸惡一切有情。則結是印用擁護身

　　如來缽印之十四

先以右手當心仰掌。次以左手覆合右手掌上。其左小指頭。與右大指頭相拄。其左大指頭。與右小指頭相拄。印咒曰

娜莫縒曼亸(一)勃馱南(二)唵(二合)[合*牛](三)路迦(居奈反又反奈字奴個反)播攞地瑟恥亸(四)馱羅(上)馱羅野(五)摩訶努皤嚩(六)勃馱播怛(二合)啰(七)窣嚩訶(八)

是法印咒具大精進。常為一切如來神力而加護之。輪結是印并誦此咒。一一遍終稱憶地獄餓鬼。有情滿百八遍。則得地獄一切餓鬼飽食諸食。若曠野行結持此印并誦是咒。則得曠野一切鬼神不相嬈惱

　　如來相好印之十五

又以左右二中指二無名指二小指。右押左相叉入掌。各搏掌。直伸其二頭指。頭側相拄。是二大指各搏頭指側上。以印倒垂仰掌置于額上。二頭指頭正當眉間印咒曰

娜莫薩嚩亸詑伽(同上)底(一同上)瓢(同上)[打-丁+(褒-保+可)]啰褐[略/糸](二毗藥反)三藐三勃睇[略/糸](三)醯醯(二醯字怒聲呼之四)畔馱畔馱(五)底瑟侘(丑價反下同)底瑟侘(六)馱啰(上)野馱啰(上)野(七)儞論(彈舌呼之)馱(八)儞論馱(同上)[巿*犬]拏么抳(九)窣嚩訶(十)

是法咒印名大丈夫天人相好。若有常能輪結此印。則速成就一切悉地。具大威德。若以印印頂。則名如來頂印。若以印印鼻。名如來鼻印頂鼻印咒曰

娜莫縒曼亸(一)勃馱南(二)唵(二合)[合*牛](三)縊(烏異反)哩抳虎(二合)[合*牛]泮(四)窣嚩訶(五)

是如來頂鼻印。常結護身。當于百千俱胝大劫所生之處。不患頂鼻諸疾等病

　　如來眼印咒之十六

又以二手合掌。以二大指雙屈入掌。次以二頭指各屈頭第一節。以頭押二中指側中節上。其二頭指頭相去一寸。是如來眼印。于頂輪王壇清凈輪結。能作大益滅諸重罪。成進一字頂輪王咒者悉地。若已過世百千俱胝劫所修功德。以印威力盡悉攝來積集功德蘊印咒曰

娜莫薩嚩亸詑伽(上)底(同)瓢(同上)[打-丁+(褒-保+可)]啰褐[略/糸]三藐三勃睇[略/糸](二)唵(二合)[合*牛](三)嚕嚕(四)塞(同上)普嚕(五)入嚩攞(六)底瑟侘(七)悉馱澇者泥(八)薩嚩遏詑娑馱聹(九)窣嚩訶(十)

密跡主此如來眼大明王咒。是十俱胝佛同共宣說。我于往昔為菩薩時。于十俱胝佛所。受得斯咒。若當咒者。常能以大精進心。誦持是咒。則得一切菩薩咒神盡悉現前一切金剛種族咒品亦皆成就。是故密跡主持一字頂輪王咒者。應先每誦斯咒七遍或二三七遍。是如來眼大明王咒。如來今為一切有情得大安樂離垢清凈故說。咒者若遇暴惡性人。咒手摩面默誦斯咒。對共論理得彼熙喜。亦能摧伏一切魑魅魍魎惡鬼神等。密跡主若人誦持一字頂輪王咒一所祈法二所祈法不成證者。則應加此大明王咒。齊等雙誦滿二十萬遍。決定成就一字頂輪王咒最上悉地。若未經是一二作法。而雙誦者。則隨殃損咒者身故

　　如來眉毫印咒之十七

準如來眼印。唯改二頭指。各當中指背上節。頭離中指節各一分印咒曰

娜莫縒曼亸(一)勃馱南(二)紇(二合)[口*履](三)虎(二合)[合*牛](四)

此如來眉毫印咒。乃是過去一切如來已同宣說。我今亦說。輪此印時。大自在天俱摩羅天[保-木+大]呬野天等。皆不嬈惱。何況諸小魑魅鬼神。而作惱耶

　　如來口印之十八

準如來心印。唯改二大拇指。并胛豎伸。等屈頭節。令去右頭指側。三麥顆間。以印置于面門。是二大拇指背頭節。正當唇間印咒曰

娜莫縒曼亸(一)勃馱南(二)枳[口*履]枳[口*履](三)虎(二合)[合*牛](四)

是一印咒備大焰炬。能速助辦一切事業。咒者若常輪結斯印。當置口前誦。此口咒二三七遍。后誦一字頂輪王咒者。以印咒力。三界人天見聞語論。悉皆敬愛。是故此人應常和雅真軟法語。斯人于當百千俱胝劫不患口疾。是大自在天毗瑟怒天及諸天龍八部鬼神聞此人語。亦皆敬伏。況余小魑魅鬼神

　　難勝奮怒王印之十九

當以右膝著地。左腳踏地。作欲起向前[飢-幾+夌]身勢仰面怒目。邪視左邊。當以右臂。手指右邊向后。側臂邪伸。緊急怒臂。欲向地勢。其五指散怒磔開。手掌似覆似側。次以左臂左邊向后。抬臂緊急。努屈臂手。向上。其五指少散。豎努磔開。掌面向前。結是印時。發大怒聲。稱虎(二合)[合*牛]二字三七聲者。諸有障罪則皆破滅。欲界魔王及魔軍將悉皆摧碎。我昔初詣熙連禪河。沐浴身已趣此菩提樹下。坐金剛座。是時當有無量百千俱胝魔王及魔族眾。各持種種惡穢怒相。嬈惱怖我時。難勝奮怒王忽于我前從地涌出。作天女相。嗔結斯印。摧諸魔眾。種種怖相一時散滅。無能惱者。當是夜中至明曉時。我則圓證無上正智。觀見世間一切沙門婆羅門。無有證者摧魔印咒曰

娜莫縒曼亸(一)勃馱南(二)唵(二合)[合*牛](三)虎嚕虎嚕(四)戰拏(尼加反)理摩嶝(都亙反)倪(魚枳反五)虎(二合)[合*牛]窣嚩訶(六)

密跡主此難勝奮怒王咒。是我所說。若當咒者遇大恐怖惡鬼神處。而欲護身結界擁護造修法者。應勤精進持結此印并誦此咒。趣修此法。則無障惱速得成就

　　如來槊印之二十

端身結跏趺坐。以左手仰掌橫屈臍下。其四指相著直伸。是大拇指微屈直伸。搏著頭指根側。次以右手大拇指與頭指頭相捻。其中指無名指小指相著。并伸微少似屈。是大拇指頭指與左手小指。頭相拄。是一法印。智者若常持結。于當受生永不退失信進慧力如來行力。得諸如來而加護念印咒曰

娜莫縒曼亸(一)勃馱南(二)唵(二合)[合*牛](三)弭惹曳摩訶鑠底(四)突(彈舌呼之)馱[口*履](五)虎(二合)[合*牛]泮(六)弭惹以儞泮(七)忙誐黎泮(八)窣嚩訶(九)

是一法咒每日三時誦三七者。速于三界得無障礙勝成就故

　　如來臍印之二十一

準如來槊印。唯改右手大拇指頭指頭。去離左手小指頭。一麥顆間。是一法印亦名諸佛大神力印。智者若常憶持。輪結此印并誦斯咒。則得消除一日二日瘧病痿黃之病腹頭痛病及諸等病。又得一切災障自然殄滅。當受福命安隱豐樂印咒曰

娜莫縒曼亸(一)勃馱南(二)唵(二合)[合*牛](三)旨置旨置(四)窣嚩訶(五)

是一法咒。能現如來種種色類不可思議神通變化。安慰有情

　　如來甲印之二十二

當以右手當心。以大拇指橫屈掌中。以頭指中指無名指小指。急握大指作拳。是一法印名最一切頂輪王心印。智者若常以印印于頂項左右肩髆。及印心上。則令持者得大威力。咒者雖復如法精進修持于法。若無斯印則無莊飾。如形裸陋如國無王。如屋無人如食無鹽。如池枯涸如地空無叢林花草。如事火外道婆羅門無法可依。如王乘車無控御者。智者如是雖復精勤。若無甲印則為魔嬈。無所成效印咒曰

娜莫縒曼亸(一)勃馱南(二)唵(二合)[合*牛](三)部(引)入嚩攞(四)虎(二合)[合*牛](五)

是一法咒名如來金剛句三摩地。常用護身。如王被甲嚴加器仗。則不怖畏惡賊兵眾。如此智者亦復如是。每日三時量力量法。如法勤修是甲印咒。則速成就無所怖故

　　如來發髻印之二十三

準前甲印唯改伸中指。直豎。以印安頂。令直聳豎印咒曰

娜莫縒曼亸(一)勃馱南(二)[打-丁+(褒-保+可)]屈(俱郁反二合)律(彈舌呼之三)

是一印咒名如來髻三摩地門力。能成作一切事業

　　如來耳印之二十四

準前甲印唯改伸頭指。直豎。以印豎安耳門。與上耳輪齊。印咒曰

娜莫縒曼亸(一)勃馱南(二)虎(極輕呼)迦(居娜反短呼三)

是一印咒名如來耳三摩地門。若常輪結。速得除滅一切耳病。當證天耳通。

　　如來牙印之二十五

當以左手頭指中指無名指小指。急屈把拳。莫使露甲。又以大拇指直伸。押頭指正側上。其大拇指面上第一文。與頭指外背齊。以印置左牙頷。右亦如是印咒曰

娜莫縒曼亸(一)勃馱南(二)唵(二合)[合*牛](三)亸詑誐亸(四)鄧瑟絮(知禮反)[口*(隸-木+士)](五)虎(二合)[合*牛]泮(六)窣嚩訶(七)

是一印咒名如來牙三摩地門。有大威力。以誦斯咒輪印印牙。于當來世得佛齒牙

　　如來頭印之二十六

又以右手大拇指。橫押中指無名指小指甲上。頭指直伸捻頭頂上印咒曰

娜莫縒曼亸(一)勃馱南(二)唵(二合)[合*牛](三)慕[巿*犬]馱[寧*頁](四)窣嚩訶(五)

是一印咒名如來頭三摩地門

　　如來唇印之二十七

又以右手大拇指。豎伸博著頭指側。以頭指直豎。伸其中指似曲。其無名指向掌。屈如鉤形。其小拇指屈如初月形咒曰

娜莫縒曼亸(一)勃馱南(二)阿阿(三)嚩(無可反四)嚩(同上)憨(呼甘反五)

是一印咒名如來唇三摩地門。持者當得滅除罪故

　　如來舌印之二十八

又以右手頭指中指無名指小指。并相搏著當于心上。仰掌平伸。其大拇指橫屈掌中。其四指頭向外指之印咒曰

娜莫縒曼亸(一)勃馱南(二)唵(二合)[合*牛](三)娜啰(四)儞梵(蒲紺反)惹(五)虎(二合)[合*牛]泮(六)窣嚩訶(七)

是一印咒名如來舌三摩地門。持者當得如來舌相福圓滿故

　　如來肋印之二十九

又以右手屈肘當助。以無名指小指。雙屈頭拄大拇指面。其頭指中指并著直豎伸。向前叉肋印咒曰

娜莫縒曼亸(一)勃馱南(二)唵(二合)[合*牛](三)虎(二合)[合*牛]恪(苦愕反四)

是一印咒名如來助三摩地門

　　如來髆印之三十

準前甲印唯改臂。直伸向上印咒曰

娜莫縒曼亸(一)勃馱南(二)畔惹[打-丁+(褒-保+可)](引)呬(呼以反)泮(三)窣嚩訶(四)

是一印咒名如來髆三摩地門。具大神力勇猛殊特成眾法故

　　如來奶印之三十一

準前甲印。唯改屈臂。以印拳面。印當心上印咒曰

娜莫縒曼亸(一)勃馱南(二)風(晡空反)誐訖(二合)[口*(隸-木+士)]撲(普木反三)

是一印咒名如來奶三摩地門

　　如來小腹印之三十二

又以右手。臍下一寸橫伸仰掌。五指相并。次伸左手五指相并。以背押右手掌上。其二手則著肚印咒曰

娜莫縒曼亸(一)勃馱南(二)唵(二合)[合*牛](三)努(輕呼)絮努(同上)絮(四)塞(同上)普絮塞(同上)普絮(五同上)密奈(奴乙反二合)啰跛[寧*頁](六)跛(同上二合)啰末娜[寧*頁](七)嗔娜[寧*頁]頻娜[寧*頁](八)虎(二合)[合*牛]泮(九)窣嚩訶(十)

是一印咒名如來腹三摩地門

　　如來脊印之三十三

又以右手大拇指。押頭指無名指小指甲等。勿使甲露。次以中指橫。押大拇指上。印咒曰

娜莫縒曼亸(一)勃馱南(二)縊(同上)迦[口*履]曩(輕三)迦(同上)[口*履]干馱質咄嚧娜啰(四)么抳睹抳(五)窣嚩訶(六)

是一印咒名如來脊三摩地門

　　如來髀印之三十四

準前脊印。又改押中指頭甲。伸出頭指頭。押大拇指甲上印咒曰

娜莫縒曼亸(一)勃馱南(二)唵(二合)[合*牛](三)睹詫者(四)窣嚩訶(五)

是一印咒名如來髀三摩地門

　　如來膝印之三十五

又以二手合掌。各以小指。右押左屈入掌中。印咒曰

娜莫縒曼亸(一)勃馱南(二)唵(二合)[合*牛](三)娜暴圪(魚訖反)[寧*頁](四)跛(同上二合)啰儞跛(同上)亸野(五)窣嚩訶(六)

是一印咒名如來膝三摩地門

　　如來腳踝印之三十六

又以二手合掌。各以無名指。右押左屈入掌中。印咒曰

娜莫縒曼亸(一)勃馱南(二)[打-丁+(褒-保+可)]亸[口*(隸-木+士)]亸[口*(隸-木+士)](三)[(口/又)*頁]亸[口*(隸-木+士)](四)跋日啰(五)暮訖使抳(六)窣嚩訶(七)

是一印咒名如來腳踝三摩地門

　　如來腳印之三十七

又以二手合掌。各以中指。右押左屈入掌中。印咒曰

娜莫縒曼亸(一)勃馱南(二)唵(二合)[合*牛](三)跋日啰(四)商矩啰(五)部使羝(六)娜啰(七)入嚩攞虎(二合)[合*牛](八)窣嚩訶(九)

是一印咒名如來腳三摩地門

　　如來幢印之三十八

又以右手大拇指。橫押中指無名指小指甲上。以頭指直伸。磔豎押臂直上印咒曰

娜莫縒曼亸(一)勃馱南(二)[利-禾+室]絮(知價反輕呼三)

是一印咒名如來幢印三摩地門

　　如來臥具印之三十九

準前幢印。唯改頭指。當胸下指印咒曰

娜莫縒曼亸(一)勃馱南(二)[打-丁+(褒-保+可)]屈(同上)律(彈舌呼之三)

是一印咒名如來臥具三摩地門

　　如來乘印之四十

準前幢印。改屈臂手。當心前。側臂平伸印咒曰

娜莫縒曼亸(一)勃馱南(二)虎(二合)[合*牛](三)誐沒(二合)琳(四琳字彈舌呼之)唵(二合)[合*牛]

是一印咒名如來乘三摩地門

　　如來授記印之四十一

又以右臂。屈肘當胸側。臂平伸。其頭指中指無名指小指。急把拳。其大拇指豎屈。頭去頭指側二分間。是一法印過去一切如來。未來一切如來。現在一切如來。皆以此印而授記莂。是故智者當結是印。與諸有情授菩提記印咒曰

娜莫縒曼亸(一)勃馱南(二)唵(二合)[合*牛](三)虎(二合)[合*牛](四)特(騰色反二合)梵(蒲暗反五)

是一印咒能成一切如來事業。以印咒力。生生常得念力進力戒定慧力福勝蘊力。不為一切魑魅鬼神而嬈惱故

　　如來見諸法性印之四十二

又以右手。屈肘向上。以中指屈頭。與大拇指頭相拄。其頭指無名指小指。相并直上豎伸印咒曰

娜莫縒曼亸(一)勃馱南(二)唵(二合)[合*牛](三)跛(二合)啰悉地迦(同上)[口*履](四)窣嚩訶(五)

是一印咒名如來見諸法性三摩地門

　　如來光焰印之四十三

準前見印。唯改頭指無名指小指。向掌散開。微屈如月初生印咒曰

娜莫縒曼亸(一)勃馱南(二)唵(二合)[合*牛](三)入嚩[口*履]抳(四)窣嚩訶(五)

是一印咒名如來光焰三摩地門。顯諸法故

　　如來光照印之四十四

又以右手大拇指。豎伸搏著頭指側。以頭指直豎。伸其中指小指。各伸向掌。屈如月初生。其無名指向掌。屈如鉤形印咒曰

娜莫縒曼亸(一)勃馱南(二)唵(二合)[合*牛](三)虎(二合)[合*牛]虎(二合)[合*牛](四)莽(牟朗反)莽泮(五)窣嚩訶(六)

是一印咒名如來光照照諸三摩地門。圓滿現故

　　如來三摩地印之四十五

又以左手五指相并。當臍下。二麥顆地。側橫仰掌平伸。次以右手四指相并。亦側橫仰掌平伸。以手背押左手掌上。其右大拇指。橫屈掌中印咒曰

娜莫縒曼亸(一)勃馱南(二)唵(二合)[合*牛](三)[打-丁+(褒-保+可)]底舍野(四)弭訖(二合)啰迷(五)窣嚩訶(六)

是一印咒名如來臍三摩地門

　　如來金剛光焰印之四十六

準前三摩地印。改當心上印咒曰

娜莫縒曼亸(一)勃馱南(二)虎(二合)[合*牛](三)入嚩攞(四)跋日啰(五)繁[目*匿](儞一反)[口*履](六)[目*匿](同上二合)琳主(七)

密跡主此金剛光焰印咒。亦名過去未來現在一切如來金剛光焰心三摩地大明咒王。一切證地大菩薩等。及諸天龍八部鬼神大威德者。皆無能越。況余下劣魑魅鬼神

　　如來大慈印之四十七

準前脊印。又改押中指頭甲。出無名指頭。押大拇指甲上。我為一切垢重有情。說大慈印令生慈心。我昔坐于菩提樹下。以大慈心持結此印。得諸魔軍而自散伏。結此印者。應以一切佛力法力阿羅漢力慈念心力持結此印。則得一切極重罪垢速皆消滅印咒曰

娜莫縒曼亸(一)勃馱南(二)怛地(儞也反)他(三)炬[卄/丞](輕呼)倪(同上)[寧*頁](四)盎(烏浪反)矩[口*履]么[口*履]者(五)缽(二合)喇拏舍嚩[口*履](六)[口*珞]乞灑[口*珞]乞灑摩(二合)[合*牛](牟甘反七)矩摩[口*履]室(二合)[口*履]野(八)摩理泥(奴計反九)窣嚩訶(十)

是一印咒。名如來大慈力咒。若有咒者。常起慈心持此咒者。則當不為一切毗那夜迦虎狼怨賊。斗諍災難橫干嬈惱。以印咒力。速證慈心三摩地故

　　如來大悲印之四十八

又以二手合掌。虛于掌內。以二大拇指。屈入掌中印咒曰

娜莫縒曼亸(一)勃馱南(二)唵(二合)[合*牛](三)亸僜(盧亙反彈舌呼)倪(同上)[寧*頁](四)虎(二合)[合*牛]泮(五)窣嚩訶(六)

是一印咒名如來大悲三摩地門

　　如來無垢印之四十九

準前慈印。又改無名指頭。于大拇指下。押卻。次以小指頭。押大拇指甲上印咒曰

娜莫縒曼亸(一)勃馱南(二)虎(二合)[合*牛](三)莫唎達(二合)泥(四)虎嚕(五)虎(二合)[合*牛]泮(六)窣嚩訶(七)

是一印咒。智者常誦咒諸飲食。乃服持吃能滅眾罪。又當不被毗那夜迦食中惱害

　　如來甘露印之五十

又以右手大拇指。橫押頭指中指無名指小指甲等印咒曰

娜莫縒曼亸(一)勃馱南(二)唵(二合)[合*牛](三)印倪(同上)[寧*頁](四)部跢[寧*頁](五)窣嚩訶(六)

是一印咒能令持者。證甘露法大解脫門

　　如來大師子吼印之五十一

合掌當心。以左右二手大拇指。各屈掌中。又各以二頭指二中指二無名指二小指屈握大拇指作拳。甲背相著。是八指頭勿著于掌印咒曰

娜莫縒曼亸(一)勃馱南(二)唵(二合)[合*牛](三)迦(同上)比攞惹置攞(四)虎(二合)[合*牛]泮(五)

是一印咒名大師子吼。成就金剛頂輪王教。能廣示眼不可思議諸未曾有越意事故

　　如來相字印之五十二

又以左右二手八指。各伸磔開。右押左相叉。相押中節。其八指頭各直豎伸。勿著岐間。其二大拇指。亦各斜磔豎伸。頭相去寸半。以印當胸三寸間著印咒曰

娜莫縒曼亸(一)勃馱南(二)示(諸二反三)

是一印咒名如來大丈夫相三摩地門

　　如來洛訖瑟弭吉祥印之五十三

又以左右手。腕合相著。其十指各磔開。直豎微伸屈。頭各相去一寸半間。如開蓮華印咒曰

娜莫縒曼亸(一)勃馱南(二)唵(二合)[合*牛](三)素(蘇古反)沒(二合)啰[可*欠](二合)弭(四)洛訖澀弭(五)洛訖澀弭(六)窣嚩訶(七)

是一印咒名如來吉祥三摩地門。能令持者得大法財眾人敬贊

　　如來般若波羅蜜印之五十四(一名供養印)

又以二手合掌。虛于掌內。如未開蓮華朵。印咒曰

娜莫縒曼亸(一)勃馱南(二)唵(二合)[合*牛](三)室嚕底(四)塞(同上)密(二合)[口*栗]底(五)弭惹曳(六)窣嚩訶(七)

密跡主此一印咒。名如來般若波羅蜜三摩地門。所有三世一切如來諸大菩薩獨覺聲聞等。皆從此般若波羅蜜印咒三摩地門生。成證阿耨多羅三藐三菩提地。是知此印咒有大威德。名主三世一切如來諸大菩薩一切金剛獨覺聲聞之母

爾時世尊誥金剛密跡主菩薩言。此等印咒從一切如來大丈夫相。莊嚴身分支節所生。汝善男子如來復有無量俱胝百千咒印。是一一印。各有無量仆從印等。成此一字頂輪王咒王。我今但為當來世時成此咒者。得大利益。略說此之印咒少分。密跡主當后世時。少有有情成解此咒印法儀用。汝當讀誦依法受持是等咒印。為當來世一切有情。分別解說。一字頂輪王仆從印咒功績力故。若善男子樂成此大一字頂輪王咒者。應常清潔恒誦此咒輪結此印。是人當得無量百千稱嘆功德。消滅一切黑闇垢障。為諸如來大菩薩等歡喜憐愍。于所生處得宿命智。身相心智皆得圓滿。無諸夭疾。能與有情作大光明。能于惡界度脫有情。得大辯智具大精進。光明威德眷屬圓滿。洞解世間一切工巧。亦能治救一切有情煩擾癡病。常得十方一切如來加被護念。現獲菩薩清凈法身。若當有人日日常輪持結此等印咒。稱已之名。則當不被一切毗那夜迦逼怖嬈惱。一切罪障自然殄滅。若于現身證成此大一字頂輪王咒者。則當來世定得證佛無上正等菩提大三摩地故。密跡主此等印咒。皆是一切如來種族真實印咒法炬。今釋迦牟尼如來為令成就一字頂輪王咒者。說是印咒三摩地門

一字佛頂輪王經卷第三一字佛頂輪王經卷第四

　　　　大唐南天竺三藏菩提留志譯


　　大法壇品第八

爾時世尊誥金剛密跡主菩薩言。汝當諦聽。我為利益一切有情。略說一字頂輪王大秘密曼拏攞。此曼拏攞。于出世世間。為最為上。如于如來三十二大人相頂相為最。又如如來天上人中為大導師。是一字頂輪王大曼拏攞亦復如是。于諸咒壇為大輪王而最第一。能滅一切不吉祥相。能摧一切諸惡天龍藥叉羅剎阿素洛等及諸有情。能與一切學大乘者。蠲眾罪垢。證成一切勝福業事大涅槃門。其作壇時。每候白月一日八日十四日或十五日或好吉星宿日時。于明曉時。香湯凈浴著新潔衣。于舍利塔前或于山間。或於邑東或於邑北。瞻察閑凈泉池河側。簡擇勝地。量三十二肘或十六肘或十二肘或復八肘。可其肘數。先寬治掃。其阿阇梨執金剛杵。處壇地心面東安立。問諸弟子。汝等決定求學諸佛秘密法藏。不生疑不。時諸弟子一時答言。我某甲等志學諸佛甚深法藏。的定誠信不生疑心。如是三問三答竟已

是時阿阇梨重復咒印香爐而執持之。面東長跪咒香焚燒。啟白十方一切諸佛。一切頂輪王菩薩。一切菩薩一切金剛諸天龍神。及諸業道一切神祇等。悉證知。我今請此地是我方地。我于是地建立七日七夜一字佛頂輪王大曼拏攞道場法會。供養十方法界一切諸佛善逝世尊。甚深般若波羅蜜多一切秘密甚深法藏難思法門。諸大菩薩一切金剛諸天神等各并眷屬。請證成就。我欲護身結界法事。在此方地東西南北四維上下。所有破壞佛法毗那夜迦惡鬼神等。皆遠出去七里之外。若護佛法善神鬼等。于佛法中作利益者。任當安住(作三白已)則結一切頂輪王心印。護身誦摧碎頂輪王咒。咒白芥子香水七遍。用散十方。結封壇界。然后可其肘數方圓。掘去惡土瓦石根木。骨草及諸惡物。坑深一肘。以凈好土堅筑平治。起基半肘。壇東北面令少下墊。其壇四角中心當。各又穿一小圓孔。深于半肘。中埋七寶五谷等物。其七寶者。一金二銀三真珠四珊瑚五虎珀六薩頗胝迦寶(唐云似水精未詳)七琉璃。其五谷者。一大麥二小麥三稻谷四小豆五胡麻。其七寶片。等分如豆。和五谷各一合。分以凈白絹。和同裹持。咒之七遍。以五色線系頭。埋置五孔之中。留其線頭出地面上長五指量。一埋已后永更不許重出取之。如法平填。以新凈瞿摩夷和黃白土。香水熟泥。逐日旋轉如法涂飾。又咒白芥子散方結界。復可壇外界。從東北角至東南角。及西南角西北角。各豎一竿皆長丈二(無問竹木)又從東北角竿向上一丈。系繩竿上。引至三角亦如是。系至東北角匝竟。則從東北角。間錯懸列種種神幡及繒綺羅幡花條鈴帶。金銀蓮華四布莊嚴。十六肘界外四面方別。又量取四尺之地。如法治飾系繩封界。禮設行道

又結印護身入壇。誦摧碎頂輪王咒。咒白芥子。及咒燒火食灰。一百八遍。次誦一切頂輪王心咒。咒白芥子灰等數亦如上。復當持是白芥子灰。從壇東北角右轉。誦咒周匝。拋散四維上下。結凈壇界。又誦摧碎頂輪王咒。咒佉陀羅木橛四枚各長九寸。一百八遍。次誦一切頂輪王心咒。如前咒橛已。從東北角一咒一釘橛滿一七下。釘余三角橛等法亦如是。又于西面長跪而坐。咒安悉香沉水香七遍燒之。結佛眼印誦佛眼咒。印咒香爐七遍。手執香爐復作是言。我今某甲啟白十方一切諸佛。一切般若波羅蜜。一切頂輪王菩薩。一切觀世音菩薩。一切諸大菩薩。一切金剛藏菩薩。一切天龍八部護塔護法諸善神王等。證知我苾芻某甲。作一字佛頂輪王灌頂大三昧壇。法王功德如意成就。請求加祐作是語已。又從壇東北角。周匝右轉。輪結一切如來心精進印。一字頂輪王印。轉法輪印。一切頂輪王心印。如來眼印。難勝奮怒王印。摧碎頂輪王印。如是七印。東西南北四維上下次第輪結。結壇方界。又于壇心面東安立。以一切頂輪王心印。摧碎頂輪王印。皆于頂上一尺上高。右轉三匝及印于地。名結上方下方大界。又作軍荼利金剛結界之法一遍。如是結界名一字佛頂輪王灌頂法壇大三摩地結界之法。然后出壇。與其畫匠及一曾入壇授法弟子。結印護身語云。汝持五色線繩。隨我入壇。從東北角逐日回轉。臂量壇位。內外街道分為四院。唯開西門。分內心院。方闊四肘都分一十三隔。其當心隔方闊二肘。中畫釋迦牟尼如來。面西瞬目結跏趺坐。作說法相坐寶蓮華師子寶座。頂放大光。當于佛前右邊。畫一字頂輪王菩薩。瞻仰如來半跏趺坐。左手執開蓮華。于花臺上側豎畫一七寶金輪。繞輪鋒刃。畫大火焰。右手揚掌。于佛左側立畫具壽善現。于佛右側立畫具壽慶喜。擘四面隔為十二隔。佛右北隔畫雹煩惱王菩薩。右手胸側把開蓮華。于花臺上豎畫一股金剛杵。右手胸側揚掌。佛右南隔畫光聚頂輪王菩薩。左手胸側把開蓮華。于花臺上畫佛心印。右手胸側。以大拇指頭指直伸。其中指無名指小指。屈于掌內。次雹煩惱王菩薩東隔畫高頂輪王菩薩。左手屈上把開蓮華。于花臺上側豎畫八輻金輪。右手胸側揚掌。次光聚頂輪王菩薩東隔。畫白傘蓋頂輪王菩薩。左手屈上把開蓮華。于花臺上畫于傘蓋。右手當胸把開蓮華。次當佛前西面南隔。畫一方圓一尺二寸八輻寶輪。繞輪輞刃遍畫火焰。次北隔畫勝頂輪王菩薩。左手當胸把開蓮華。于花臺上豎畫一釰。繞釰刃上畫大火焰。右手屈外把青優缽羅華。次東北隔畫曼殊室利菩薩。左手胸前側把青優缽羅華。右手屈上向內揚掌。次曼殊室利菩薩南隔。畫一切義成就菩薩。左手當腹側上把開蓮華。于花臺上豎畫五色螺。右手胸側揚掌。東北角隔。畫摧碎頂輪王菩薩。左手胸側把開蓮華。于花臺上畫金剛幢幡。右手屈上向內揚掌。左畫佛眼菩薩。左手當奶把開蓮華。于花臺上畫佛心印。于印兩邊各畫一眼。右手屈上向內揚掌。東南角隔。畫會通三頂輪王菩薩。左手當胸把開蓮華。于花臺上豎畫金剛杵。右手當胸向外揚掌。右畫如來毫相菩薩。左手當奶側把開蓮華。于花臺上畫佛毫相印。右手四指虛屈作拳。大指直伸搏右脅側。西南角隔。畫會同一切超頂輪王菩薩。伸以左手仰左髀上把開蓮華。右手當胸仰拳四指大指直伸。右畫如來槊菩薩。右手執槊。于槊刃下畫懸繒帶。左手微屈四指搏腹側上。西北角隔。畫圣無邊頂輪王菩薩。左手覆屈搏左脅側把開蓮華。于花臺上豎畫寶螺。右手當奶側手揚掌。右畫如來牙菩薩。伸以左手置左髀上把開蓮華。于花臺上畫如來牙印。右手當胸虛拳四指。大指直伸。是諸菩薩身光色相如前所說。各以花冠瓔珞環釧種種衣服而莊飾之。佩通身光。蓮華座上半跏趺坐。分第二院。當闊二肘。四面共分二十四隔。東北角隔南第一隔。畫東方寶星如來。左手覆當胸上把袈裟角。右手揚掌。南第二隔畫北方阿閦如來。左手仰伸臍下把袈裟角。右手覆伸置右髀上施無畏相。南第三隔。畫西方無量光如來。以左手背押右手掌伸置臍下。南第四隔畫南方開敷蓮華王如來。覆伸左手臍下把袈裟角。右手屈上仰上揚掌。南第五隔。畫一切佛心印。光焰圍繞。如是四佛身金色相。佩通身光。于寶蓮華師子座上結跏趺坐

北面西北角隔東第一隔。畫毗俱胝菩薩。面有三目身有四臂。一把蓮華。一把君持。一把數珠。一仰伸臍下。右畫二侍者。各長跪坐蓮華座。一捧花一散花。東第二隔畫多羅菩薩。左手仰掌橫伸臍下把青優缽羅花。右手屈上仰掌。右畫二侍者菩薩。二俱合掌長跪坐蓮葉座。東第三隔。畫觀自在菩薩。左手當胸把蓮華。右手仰伸臍下。又畫白衣觀世音菩薩母。左手把開蓮華。右手伸于臍下。東第四隔。畫得大勢至菩薩。左手搏臍下把半開蓮華。右手當胸側揚掌。右畫摩訶濕廢多菩薩。左手仰掌置左髀上把于蓮華。右手作摩頂勢。東第五隔。畫馬頭觀世音菩薩。左手當胸把鉞斧。右手把蓮華荷葉等。右畫大吉祥菩薩。左手搏臍把開蓮華。右手仰伸置右髀上。是等菩薩身光肉色如前所說。各以花冠瓔珞環釧。種種衣服而莊嚴之。處蓮華座半跏趺坐。南面東南角隔西第一隔。畫金剛密跡主菩薩。左手胸側把金剛杵。右手揚掌。右畫摩莫雞金剛母菩薩。左手胸側把金剛杵。右手仰掌屈伸臍下。右畫計里枳攞金剛菩薩。左手當胸把金剛杵。右手揚掌。西第二隔畫金剛種族生菩薩。以右手背押左手掌伸置臍下掌金剛杵。右畫細那金剛童子。左手當胸邪把金剛槌。右手按右髀上。西第三隔畫奮怒月點金剛菩薩。面目嗔怒。右手胸側邪把金剛杵。左手屈上拄三戟叉。右畫軍荼利金剛童子。左手當胸邪把金剛杵。右手拄三戟叉。西第四隔。畫執金剛拳菩薩。左手當胸邪把金剛拳印。右手仰掌置右髀上。右畫善臂金剛童子。頭上畫金剛杵頭。以二手臂左右交叉相押各把金剛杵。西第五隔。畫執金剛鉤菩薩。左手當胸邪把金剛鉤印。右手仰掌置右髀上。右畫執金剛鎖菩薩。左手當胸把金剛鎖印。右手仰伸臍下。右畫姥[巿*犬]陀絮迦金剛童子。左手把金剛杵。右手當胸側揚掌。是等金剛身光色相如前所說。各以花冠瓔珞環釧。種種衣服如法莊嚴。皆蓮華座上半跏趺坐。西面西南角隔北第一隔。畫最勝三界菩薩。面有三目狗牙上出面目大怒。左手當胸邪把金剛杵。右手拄一長刀。右畫不動使者。面目嗔怒。左手把罥索。右手當胸邪豎把劍。北第二隔畫彌勒菩薩。左手把蓮華。于花臺上畫澡罐。右手揚掌。右畫難勝大奮怒王神。面目大怒。左手當胸邪把金剛杵。右手把劍外作擬勢。門北第一隔。畫曼珠室利童子菩薩。左手當胸把開蓮華。于花臺上畫三股金剛杵。右手屈上仰掌向外。左邊畫二侍者。一名[王*烏]跛計始儞菩薩。二名計始儞菩薩。一執槊一執刀。皆右手執。次門北第二隔。畫普賢菩薩。右手當胸邪豎把劍。左手屈外仰掌。右畫始嚩么[可*欠]明咒王。邪立怒身伸以左手作摑用勢。右手當胸作黃白色。是等菩薩佩通身光。色相如前所說。各以花冠瓔珞環釧。種種衣服而莊飾之。皆蓮華座上半跏趺坐。東北角隔。畫東方無畏神。身青綠色面目嗔怒。右手當奶把捧。左手作拳按左髆上。左右各畫一侍者。一立把捧。一跪合掌把罥索。東南角隔。畫南方滅怖畏神。身赤黃色面目嗔怒。左手搏臍邪豎把捧。右手當胸微虛作拳。左右各畫一立侍者。一把三戟叉。一把金剛杵。西南角隔。畫西方難勝神。身白黃色面目嗔怒。左手當胸把罥索。右手作拳按右膝上。右畫一侍者。長跪而坐。執三戟叉。西北角隔。畫北方解除怖畏神。身紫赤色面目嗔怒。右手胸側邪豎把刀。左右各畫一立侍者。一執刀一執輪。是四方神各以花鬘瓔珞環馴。種種衣服如法莊嚴。皆蓮華座半跏趺坐。分第三院亦闊二肘。純畫青地。金繩交道寶花莊嚴。分第四院亦闊二肘。四面共分四十二隔。東方面隔。畫凈居天。他化自在天。及畫一切天等。東南方面隔。畫帝釋天王。畫火天神。及畫一切天仙而為眷屬。南方面隔。畫那羅延天。阿難陀龍王。焰摩王。及畫鬼子母。毗舍遮鬼。布單那鬼而為眷屬。西南隔。畫大吉祥天。羅剎王眾。及步多鬼眾而為眷屬。西方面隔。畫水天王并其眷屬。于水天王左右隔。畫難陀龍王。跋難陀龍王而為眷屬。西北方面隔畫風天神。畫諸明咒仙。及畫蘗嚕荼王眾而為眷屬。北方面隔。畫摩醯首羅天。畫摩訶細那咒神。[王*烏]摩天女。及畫諸藥叉等而為眷屬。東北方面隔。畫大梵天王。伊首羅天眾。及畫鳩槃荼鬼。諸種族鬼而為眷屬。又東門南第一隔。畫日天子。及畫七星天眾前后圍繞。西門南第二隔。畫月天子。及畫七星天眾前后圍繞。又西門北第二隔。畫度底使者畫畢栗沙迦神。及畫余諸使者。又東門首畫滿賢藥叉神。寶賢藥叉神。提頭賴吒天王等。又南門首。畫毗樓勒叉天王。及畫七星天眾左右圍繞。又西門首。畫毗樓博叉天王。畫半支迦大藥叉神。又北門首。畫多聞天王。及畫七星天眾左右圍繞。是四天王身服莊飾如前所說。是諸天仙龍王神等。各以自服本所器仗而莊嚴之。總半跏趺坐

其內第一院當闊二寸半。四面周匝豎畫金剛杵。杵頭相拄。一一杵上遍畫火焰。其第二院界亦闊二寸半。四面皆畫七寶界道。外第三院界當闊三寸。四面周匝遍皆豎畫金剛杵。杵頭相拄。遍于一一杵上。畫大火焰。其第四院界當闊四寸。四面亦畫七寶界道。外第五院界當闊六寸。四面周匝皆遍豎畫金剛杵。杵頭相拄。亦遍一一杵上畫大火焰。其內外院地。皆涂青地。其壇四面內外兩門南。皆側開一門。當令咒者出入行動。如是畫壇或于絹上或細布上。可其肘量如法圖畫。其匠每日清潔洗浴著新凈衣。受三歸戒以白芥子調和彩色。依法圖彩。誦一切頂輪王心咒咒諸彩色。及咒香花飲食香水余供養物等。持布獻之。若圖畫已則以一切頂輪王根本心印咒。摧碎頂輪王印咒。各咒印白芥子一七遍。于內外院右轉散灑。結壇四方四維大界已。復可壇上安一大寶彩傘蓋。其內第三院外四角頭。準前法用豎竿系繩。唯以諸佛菩薩幡諸妙彩花鈴帶珠佩等。四面懸列間錯莊嚴。于其四門四角。各雙對懸金剛之幡。外第五院四門四角。亦各對懸四天王幡諸神王幡。于內外院上方四面。以新大幡圍繞作額。下方外院四面。遍敷新凈氈褥席等。于內院釋迦牟尼佛前。置一香水甕。內外四角各置一香水甕。內外院四門亦各對置二香水甕。其香甕等受一斗。各于甕中置五谷子七寶片等。滿盛香水。等于口中插一切枝花葉等。其內外院四面界上。共布二百枚雜色琉璃泡花金銀雜花。又以四銀槃。一盛燒香。一盛于花。一盛白芥子小石子等。一盛種種末香。當置外院西門兩側。內外三院四門四角。各置香爐燒眾名香。是時咒者每欲結印誦咒請召。皆須洗手漱口又復咒持香水白芥子。右轉散灑。結印護身西門跪坐。又咒香爐七遍。手執香爐復啟白言。我今某甲供養十方一切諸佛。五頂輪王。一切甚深般若波羅蜜多無邊法藏難思法門。及曼殊室利菩薩。普賢菩薩。彌勒菩薩觀世音菩薩。金剛密跡主菩薩。諸大菩薩一切金剛族眾菩薩。天龍八部護塔護法諸善神王一切使者。悉請降臨證知我今某甲作持一字佛頂三摩地咒壇法事。無上功德如意成就。請求加祐(如是三白)即結一字頂輪王印。一切頂輪王心印。摧碎頂輪王印。皆以印頂戴恭敬。及摧碎頂輪王印咒印七遍。印左肩右肩咽下心上左右膝上眉間發際。及印頂上頂后。如是等處皆印三度。名結身界。若護同伴及護弟子法亦準此。乃以右手大拇指中指。持掐數珠。左手執金剛杵。印銀盤內白芥子。誦一切頂輪王心咒。摧碎頂輪王咒。各咒一百八遍已。還放數珠及金剛杵置銀盤上。又結摧碎頂輪王印。印白芥子小石子等七遍。次結一字頂輪王印。印白芥子小石子等亦一七遍。次結一切頂輪王心印。如前印于白芥子小石子。則持芥子銀盤。從壇場內東北角。右轉散白芥子。如是周匝四維上下。如法散竟持其石子。從壇外院東北角。拋其石子。如是周匝四維上下各拋一石。石所到處名為外界。芥子到處名為內界。還復入壇結摧碎頂輪王印。印于壇地誦咒七遍。名結地界。四角四方以印空中。右轉七匝誦咒七遍。名結八方大壇城界。入壇中院又結手印。頂上一尺右轉七匝誦咒七遍。名結上方空界。及作軍吒利金剛結界之法竟。又四角四門燒香已

則當如法啟召結請佛印　以左右二無名指二小指。右押左相叉在掌中。直豎二中指頭相拄。其二頭指直開相去四寸半。并二大指直豎去中指八分。印咒誦一字頂輪王咒。至第四遍是二頭指漸漸屈入于掌。咒滿七遍并手印和南頂禮。向內散印。是印力能請召一切如來

蓮華座迎印　以二小指豎相著。其二大指亦豎相并著。其余六指均勻散開。豎伸微曲如初月形。似開蓮華。誦一字頂輪王咒滿一七遍。即并屈二大指向于掌內。頂禮迎之。向內散印

請坐印　以右手五指。豎珿頭相捻。以左手頭指中指無名指。握右手五指上。大指押上。直伸小指。誦一切頂輪王心咒七遍。請坐于座。散去坐印。請釋迦牟尼佛坐壇心位。次請一字頂輪王亦依前法。次從東行北頭第一請。乃至南頭位。盡法亦準前。次從北行西頭第一請。乃至東頭位盡法亦準前。次從南行東頭第一請。乃至西頭位盡法亦準前。次從西行南頭第一請。乃至北頭位盡法亦準前。次請中院亦依前法。次請外院亦依前法。如是請召一切諸佛一切頂輪王菩薩及諸菩薩金剛菩薩諸天神等。隨結本印。若請佛者結前請佛之印。若請一字頂輪王菩薩及余頂輪王菩薩。當結一切頂輪王同請喚印若請一切菩薩及金剛菩薩帝釋梵王并諸天等。皆結一切如來心精進印。其迎印坐印準同前印。內院中院外院皆依畫位。稱一一佛名稱一一菩薩名稱一一金剛名稱諸天名。結印誦咒稱名禮請。如是一一請佛菩薩金剛諸天神等。隨請隨想。會壇住位總奉請竟

結大三昧敕語結界印。準前請佛印。改二頭指各捻中指背上節。屈二大指各附頭指下節。其二手掌相去四寸。以印頂戴恭敬頭上緩緩隨日右轉三匝。誦一切頂輪王心咒。咒加畔馱畔馱四字七遍。則應敕云。三昧結界威儀具足。啟請圣眾如法住位安座而坐。又于西門合掌頂禮長跪恭敬。手執香爐燒諸名香。想諸畫佛菩薩金剛一切天神。如真報身各坐于座。動視觀佛佛說法相。復口啟白奉請結界。愿諸圣眾各依本位威儀具足如法而住(說是語已)即取銀盤種種香末。兩手掬香誦一切頂輪王心咒。咒香末七遍。從內院散釋迦牟尼如來上及五頂輪王諸菩薩上。次當遍散第三院一切佛上。及散一切菩薩金剛等上。乃至盡散諸天神等普同供養。復取銀盤內花兩手捧掬咒七遍已如散香法普同供養如是供養名香三昧陀羅尼供養。名花三昧陀羅尼供養。作是法已。復以左手執金剛杵。右手把數珠。口云我今某甲頂戴恭敬一切般若波羅蜜多無邊法藏恒沙萬德。今從十方一切諸佛。敬受此法。說是語已即舉兩手頂戴恭敬。如斯作法名頂戴恭敬受持之法。又放數珠金剛杵等置銀盤上。頂禮世尊。手執香爐焚香供養。繞壇三匝辭佛卻出。又內第三院及外第二院。以種種香花酥蜜乳酪沙糖乳粥酪粥油麻粥粳米飯餅食果子如是食果皆新鮮好。以金銀銅盤疊等。如法莊盛一一隨位四面布獻。又以酥蜜乳酪乳粥酪粥種種香花一切飲食及果子等。外院隨位四面行列而供養之。內院四面四角各燃蠟燭。外院四面燃燈供養布為燈鬘。又取一切飲食花果各等少分。如置凈水盛于罐中。持詣凈樹下處或竹叢下。誦咒三呼一切鬼神來食我之甘露飲食。傾棄于地即回而去。如是施法加人福祚

此壇廣法從初作日乃至竟日。種種儀則修壇方法。阿阇梨法。教弟子法。入壇之法灌頂之法。準諸大灌頂經壇法用同。智者應知作是法人并及同伴親弟子等。皆一出一入澡浴清凈。壇內莊嚴勿亂語笑。一心念佛。各三對衣皆新凈者。一對入壇。一對吃食。一對于外經行上廁是。阿阇梨又更入壇。內外兩院右繞行道周匝觀看。諸莊嚴物何者如法何不如法。使命弟子隨復莊嚴。或自莊飾已。出壇如法洗手漱口。又準前結一字頂輪王敕語大三昧耶印。誦一字頂輪王咒。遍遍之后加畔馱畔馱四字。四方四角中央以印空中。右轉三匝咒聲勿絕。四維匝已即重啟云。一字頂輪王三昧結界威儀具足。白諸圣眾如法安住受諸供養。乃待周畢如是作法。名大結界。安慰定坐

復次咒者又于西門。合掌頂禮繞壇行道。門別禮拜梵音贊嘆。想是壇場種種莊嚴。如菩提樹金剛道場說法之會。生奇特想。想本尊佛及一切佛菩薩金剛諸天咒神咒仙龍王一一次第如真身者。又于第四院西門長跪結印。誦咒咒印香爐七遍。乃執香爐燒諸名香。誦咒普為一切天龍八部國王王族大臣僚佐。及過去今生一切師僧父母十方檀越六趣四生一切有情同修行者。及為自身各燒一丸之香。至心想像香云飲食一切花果。供養釋迦牟尼佛。五頂輪王菩薩。曼殊室利菩薩。一切義成就菩薩。摧碎頂輪王菩薩。佛眼菩薩。會通三頂輪王菩薩。如來毫相菩薩。乃至如來牙菩薩。觀世音菩薩。金剛藏菩薩。及外院諸佛一切菩薩一切金剛一切天仙各及眷屬。皆坐本位如在目前。一一之前如法供養。復當運心想是香云遍至十方一切佛剎菩提道場種種法會。一一供養一切諸佛菩薩金剛一切天仙。如是香云于一一佛剎。化作香宮殿樓閣。七寶池臺。微妙音聲。一切佛事供養海云。一切寶花曼陀羅花曼殊沙花俱物頭花瞻卜迦花供養海云。一切末香供養海云。一切涂香供養海云。一切燒香供養海云。一切奇特大摩尼寶供養海云。一切諸天種種甘露飲食供養海云。一切諸天種種奇妙衣服瓔珞供養海云。一切諸天上妙花鬘寶冠镮釧供養海云。遍滿十方法界一切佛土而供養之。及遍十方六道四生一切病惱有情一切地獄受苦有情處。出和雅音稱贊三寶。隨聞隨得離諸地獄種種苦受。滿眾生愿。病苦有情香云入體。除去一切身心病惱。如是供養于諸念誦亦常作之。頂禮諸佛一切菩薩。繞壇行道合掌贊嘆。發大弘愿辭佛卻出壇外。其受法人諸根端好性復純正發菩提心。香湯凈浴著新凈衣。如法皆與發露懺悔過現身業口業意業五逆十惡諸罪。授三歸戒問言。汝等決定能學諸佛一字頂輪王秘密法藏。不生疑惑。是受法人等一時答言。我今某甲誓當至學一切諸佛甚深法藏。決定誠信不生疑戚(如是三問三答)

是時阿阇梨誦一切頂輪王心咒。把線隨受法人數結于咒索。一咒一結滿四十九結。系受法人右臂之上。一一如是女系于左。又以摧碎頂輪王咒咒白芥子。一咒一打受法人頂。滿三七下或一七下。復與結印為印左肩右肩咽下心上眉間發際頂上頂后左右膝等。又誦一字頂輪王咒。咒受法人一百八遍。誦佛眼咒咒凈白練一百八遍。系[仁-二+密]受法人眼。即收銀盤內花。教云。兩手如法捧花。從壇西門執手。引向外第五院西門住立。教發大愿擲手散花。乃解眼帛語云。汝所散花著某佛某菩薩某金剛某天神使者等上。好記莫忘。復教合掌恭敬禮拜。其一一弟子法皆如是。若有散花三回總不著諸位者。特勿解眼帛去。即隨擯出。是大罪人不合入壇。教令懺悔無始今生一切罪障。是諸弟子散花總竟。重為啟白諸佛菩薩金剛神等。方始重引準前散花。著者解眼不著者至竟擯出。更勿重入見壇。其諸弟子已散花者。令壇西門外面東行列。長跪合掌一心瞻佛。其阿阇梨亦自如法發愿贊嘆散花供養已。整理威儀領諸弟子。啟白禮贊引前。一時繞壇行道。念心無亂還坐本座

次為灌頂。其壇西門外。當如法作四肘嚴飾灌頂水壇。如法結界懸繒幡花。如法安置一盤飲食。四角然燈。當是壇心置一床子。敷白茅草令受法人于上結跏趺坐。又使二人一執紫傘蓋。蓋阿阇梨頭上。一執白傘蓋當水壇上。蓋灌頂人頭上。阿阇梨當自擎取大壇中心佛前香水甕。誦一字頂輪王咒。咒香水甕一百八遍。出于壇外一一次第。喚引弟子到灌頂壇。右繞三匝教令床上面東結跏趺坐。其阿阇梨亦自上壇床邊端立。又問是弟子云。才所散花著何佛菩薩金剛諸天身位之上。弟子答云。著某佛某菩薩某金剛天等身位之上。隨其所答。教作其本散花著。佛菩薩金剛等印。印中著花。教令至心隨念某佛菩薩金剛等名。其阿阇梨亦各為結某佛菩薩金剛等印。印弟子頂。隨誦某佛菩薩金剛等咒。與灌于頂。為發愿言。愿是某甲從今已去。常為諸佛一切菩薩一切金剛攝受加被。蠲眾罪垢速證某佛菩薩金剛等法及一字頂輪王最上悉地。灌頂竟已教云。散花。解散其印。著衣入壇。頂禮謝佛還坐本座。其余弟子法皆準此。若有入此壇中灌頂授法。得作諸咒大灌頂阿阇梨師。又得一切諸佛菩薩金剛獨覺聲聞諸天咒仙大明咒王悉皆見知加被擁護。是人當得受于菩薩地位。乃至無上正等菩提更不退轉。次以內外四角四門香水甕。如前咒之灌同伴人頂。亦皆蠲眾生無量垢障諸佛護持。若有見此一字頂輪王。壇信向隨喜潔身恭敬繞壇禮贊。亦得消除一切罪障。及當入受一切法壇。即當不為一切毗那夜迦。姥[巿*犬]陀絮迦等。作生障惱。十地菩薩大威德者。亦不能壞。速令成向一切咒法。所入此壇灌頂受法之者。應自舍身誓為一切諸佛弟子。阿阇梨弟子誓愿恭敬。給侍諸佛及阿阇梨處。應所先施阿阇梨上下名服。其壇南門外門東側邊。準同下說如法。修飾布瑟置迦火壇之法。其阿阇梨于火壇東。當又整儀面東跪坐。當以酥蜜胡麻人沉水香末白檀香末蘇合香安悉香熏陸香稻谷華。各等分相和咒七遍已。先請火天坐火爐中。以右手[摞-田+莫]一咒一燒滿七遍已。即心里請云。大火天神且出爐外側邊安坐。今欲供養諸佛般若波羅蜜多一切頂輪王菩薩諸菩薩等。作斯語已。即請一切頂輪王菩薩至火爐中蓮華上坐。其阿阇梨即以左手執金剛杵。一一次第單喚弟子。近阿阇梨左邊。合掌作禮胡跪仰掌。以金剛杵定印弟子手掌心中。當以前酥蜜香等。右手攥擲一咒一燒。一稱弟子之名滿一七遍。語云。汝復還歸本座而坐。其余弟子法皆準此。印掌燒食一一總竟。即啟一字頂輪王菩薩。還歸本座而坐。次請壇中心釋迦牟尼佛。至火爐中蓮華上坐。準前一咒一燒酥蜜香等。滿一百八遍竟。準前啟佛還歸本座而坐。其次準前請召之法。一一次第請諸佛菩薩金剛諸天神等。各結本印各誦本咒。結蓮華印一一迎坐火爐心中。各誦本咒一咒一燒前酥蜜香等。滿一百八遍或三七遍皆通供養。一一次第燒焯火食獻供養已。一一隨作本印。迎送還坐本座。如是諸位各各迎請供養。送法如前無別。次從東面北頭第一請。一一乃至南頭位盡。次從北面西頭第一請。一一乃至東頭位盡。次從南面東頭第一請。一一乃至西頭位盡。次從西面南頭第一請。一一乃至北頭位盡。其外兩院法亦準此內院請法。如是供養一切火食總周畢竟。復次一為于國王王族。二為大臣僚佐。三為過現一切師僧父母。四為業道冥官。五為十方施主。六為十方法界六道四生三涂八難一切有情。如是六種所為燒焯火食供養者。皆隨所為稱名啟白。同誦一切頂輪王心咒。一咒一燒各三七遍竟。其阿阇梨乃復自為燒二十一遍。及為道場處主人。亦燒二十一遍竟。時阿阇梨又凈洗手。把持香爐燒諸名香。右轉繞壇行道一匝。于西門前合掌禮拜至誠謝云。今所供養香華飲食多不如法。深大慚愧諸佛圣眾。作斯語已又復禮拜。其阿阇梨即便輪結當部中印。及結諸佛菩薩金剛天印。不須誦咒。一一次第顯示徒眾。而為供養種種法事已。又入道場繞壇行道。種種贊嘆禮拜懺悔。廣發弘愿竟已。是阿阇梨又喚最長灌頂受法弟子。當以左手抱弟子右手大拇指。誦佛眼咒作扇底迦法。燒焯火食一百八遍。令是受法第一弟子。蠲眾障累。隨其所作一切法壇自在無礙。任所修為。其阿阇梨又執香爐燒諸名香。繞壇行道無量贊嘆發弘愿已。西門禮拜仰啟愧謝。今此會作種種法事。香花飲食皆不如法。慚愧圣眾。愿大慈悲布施歡喜。則結解印左轉。誦一字頂輪王咒。后加悶遮悶遮四字七遍。準前請召之法。先從壇心中院座主乃至外院一一各用本印咒等。啟白發遣各還本土周盡竟已。其阿阇梨手執炬火。領于弟子入壇。一一指示語云。此是某佛某菩薩某金剛某天神等像坐位。一一指示竟即誦除壇咒三七遍。即便收拾一切幡花供養物等。以凈稀泥左轉。涂掃畫壇地卻。特莫至見日出之時。密跡主此地得名金繩界道七寶合成。諸佛居止演說大法轉法輪處。可于此地建立佛堂塔等為最為上。若人住上業受有損。其壇內財物。阿阇梨分為三分。一分施入常住供養眾僧。一分給施貧下乞人。一分阿阇梨自受取用寫經畫像。其諸飲食亦分三分。一分施外眾僧。一分施于貧下乞人。一分施于水陸鳥獸。是入壇者皆不應食此供養食。若所請喚發遣之時。皆誦一字頂輪王咒。佛眼咒等。密跡主此一字頂輪王咒能斷他咒。一切障礙毗那夜迦。盡皆怖走。作斯壇處方圓五百踰繕那。一切他咒悉不成就。諸魔鬼神怖不中住。菩薩咒神一切諸天咒仙龍王藥叉羅剎乾闥婆阿素洛緊那羅迦樓羅摩呼羅伽等。見此依法受持一字頂輪王咒人。禮敬觀贊尊重如佛。是故智者應常想憶諸佛菩薩金剛。涂壇供養。密跡主如是圖畫佛形像菩薩形像金剛形像乃至天龍神鬼形像。是名上壇

其中壇者肘量院位一切莊嚴。亦各依前一一次第。當以五花粉作開敷蓮華。為佛花座位菩薩花座位金剛花座位乃至諸天龍神鬼座位。各于一一花座臺上。皆以其粉各作本佛印。作菩薩印。作金剛印。乃至諸天龍神鬼印。是等印上繞有火焰。是名中壇

其下壇者肘量院位一切莊嚴。亦各依前一一次第。亦以五色粉作佛座位菩薩座位金剛座位。唯作花座乃至諸天龍神鬼座位。如是三壇種種法事。上法中法下法摩壇請召。一切供養誦咒行道。皆逐日轉吉相成就

密跡主又有隨心供養成就壇法。準前啟白。方量四肘如法泥拭。分為二院畫寶界道。界闊三寸。分內中院方闊二肘。當院中心畫一肘白紅開敷蓮華。于花臺面。畫一尺量十二輻七寶金輪。繞輪輞刃。周畫火焰。于四角地各畫如意寶瓶。又于瓶口畫寶枝葉花果。分第二院當闊二肘。擘開四門。除四門位分十二隔。東門南隔。畫天帝釋金剛杵印。南門東隔。畫大天神印。南門西隔。畫閻羅王印。西門南隔。畫羅剎王印。西門北隔。畫龍王印。北門西隔。畫風天神印。北門東隔。畫多聞天王印。東門北隔。畫伊首羅天印。其四角隔。各畫二金剛杵。十字交叉。如是印等蓮華臺上如法畫之。此諸印上繞畫火焰。是二院地皆涂青地。中置一字頂輪王像。四面懸列種種幡花。外四角頭置香水瓶及以花香末香燒香乳粳米飯酥蜜酪等。隨心供養。日日依法斷諸談論。潔身護身誦咒祈求。懇誠作法則速成就

又法以白?或白綾羅作一傘蓋。于蓋上頂四邊。帖金如法莊飾。系置七尺竿頭。插壇心上。每日三時燒沉水香。誦咒咒蓋滿一千萬。乃于十五日。倍潔身服作大供養。手執傘蓋面東趺坐。調調誦咒。咒令傘蓋放大光焰。則證身通壽娜羅缽底地。證諸法義詣諸佛剎。百千眾生喜視為伴。一切如來諸大菩薩共所歌贊

又法詣深山處簡擇勝地。啟白如前。掘地筑治作四肘壇。基高一寸如法摩飾。可壇心上畫廣四尺四寸面開敷七寶千葉蓮華。壇四院界等闊三寸。畫寶界道唯開西門。于四角上各畫寶珠。皆繞珠上周畫火焰。每日如法清潔身服。燒沉水香護身結界。于花臺上安詳趺坐。誦一字頂輪王咒滿一千萬數。即從地中涌出一千大仙神眾。是時咒者則證神通。身出光焰照五由旬。五頂輪王一切深法一時證悟。為大娜羅缽底。無量咒仙而為其伴。壽命一劫變身如天

又法清潔身服。以紫檀木或白檀木或尸陀林棺木釘鐵。作三股金剛杵。以牛五凈汁浸。重重浴治。次以香水重重灌洗。咒一千八遍置壇心上。廣設供養。繞壇四布百盞蘇燈。供養諸佛五頂輪王大菩薩等。每日六時治潔身服。勤加結界輪印護身。右手掐珠左手把杵。準前安詳蓮華臺上。凈心誦咒咒杵。乃至杵上出大光焰。則得一切咒仙諸天神龍藥叉皆來禮贊觀視敬廙將往色究竟天。容貌自變如金剛菩薩。壽命一劫遇彌勒佛。聞甚深法。若命終時樂欲生于一切佛剎即隨往生

又法以粳米飯和酪酥等。每日三時一咒一燒一千八遍。滿百日已

又于白月十五日一日一夜不食不語。以酥密酪一咒一燒。稱毗沙門名諸藥叉名滿一千八遍。毗莎門王及諸藥叉則皆集會。來問行者今何所為。行者答言我今所欲一切財寶長年藥等。時諸藥叉為取奉施滿所求愿

又法每日三時。以沉水香末和酥蜜等。稱諸天名一咒一燒一千八遍。滿三七日。則得諸天冥加敬護

又法每日三時。以安悉香碎如酸棗。用和酥蜜酪。稱藥叉名一咒一燒一千八遍。滿七日夜。則得一切藥叉冥自敬伏

　　一字佛頂輪王經供養成就品第九

爾時釋迦牟尼如來。復觀大眾謂金剛密跡主菩薩言。我見當世一切有情。多有頑愚下劣精進心。耽種種癡恚慢垢。下見下行。不能成就是無上法。若有凈信純善有情愛樂此法。發菩提心行常真政具大精進。我今唯為是人。略說此一字頂輪王無量殊勝功德威力。是諸如來諸大菩薩金剛天等所贊道處。亦是無量諸佛三摩地門所出生處。能令持者超過三界一切魔界。示天中天如來色身。摧碎一切眾惡天龍藥叉羅剎外道諸惡法。心伏恭敬。所有諸佛菩薩金剛諸天咒法悉攝此中。我于無量百千俱胝劫。贊說此咒亦不能盡。是一字頂輪王咒。過去一切如來為彼有情已說此法。我亦曾于過去無量百千佛邊。親聽受得此一字頂輪王教。以是得為諸法中尊。我今亦為汝當說是咒法。密跡主若當有人。精心憶持此一字頂輪王咒。則除無量八難怖畏。破諸魔軍滅諸重罪。前所說像隨畫一像。以白檀香泥涂摩壇場。日日三時依法澡浴著新凈衣。三時誦咒三時供養。常輪結印誦一字頂輪王咒。滿二百萬乃侯三月白月一日。于斯像前嚴三肘壇。白檀香泥涂摩壇面。如法持以種種涂香末香燒香香水飲食蘇燈花等。壇上布列如法獻供舉月一日誦一字頂輪王咒佛眼咒。三時各誦一千八遍。至十五日采惹底延花(唐地無是華)當像頂上系為傘蓋。倍加供養。繞壇四面燃布蘇燈一千八盞。不食不語清潔身服。結金剛座調調誦咒。至后夜時忽于空中聞雷震聲。則現三相。一花蓋動。二畫像身放大光明。三像自動眼目顧視。睹斯相已心所愿求乞皆圓滿。若常依法精勤誦滿一俱胝數(梵云一俱胝唐云一千萬)乃名下士。凈業承事供養佛人。若常依法誦滿二俱胝數乃名中士。給侍承事供養佛人。若常依法誦滿三俱胝數乃名上士。親侍承事供養佛人。證大自在菩薩地住。作法無礙。力能調伏一切天龍八部神鬼。若樂調伏天龍神者。誦之四遍即各敬伏隨咒者意

若欲證大菩薩摩訶薩地。當詣海砂潬上或江河岸砂潬之上誦咒印塔。塔長一肘一咒一印塔。隨一一塔前。置花香水燒香。誦咒。其塔數滿至十俱胝。于最后塔放大光明。入咒者身。當是之時三千大千一切釋梵天他化自在天樂變化天廣果天。凈居天色究竟天及諸天等并種族天各住于空。雨眾香花種種歌贊。及諸龍神藥叉羅剎一切神鬼亦皆湊會。散華供養而贊嘆之。于是之時一切寒冰地獄諸苦有情皆得溫適。所有猛火地獄熱惱有情皆得清涼。是時咒者得大威德。身證神通為天中天。身金色相如盛年者。證大智慧于空自在。為大娜羅缽底。其所同伴見作法者。皆得隨從無量百千諸天咒仙共為伴從。詣諸佛剎隨心皆至。或處天帝釋宮。分座同坐。顏貌威光精進智慧。一切天人無有匹者。及證菩薩方便善巧甚深智慧。調伏有情。復增壽命無量數劫。見諸如來出見成道。爾時如來重說頌曰

　彼不思議天人敬　　斷諸貪垢邪見輪
　身及智慧大精進　　當獲神通利有情
　成就神通證佛地　　得壽人中法勝尊　

密跡主此一字頂輪王大成就法昔寶髻佛為凡夫時。清潔身心專法修持得證成就。金剛幢佛。光明自在王佛。如是過現十方一切異名無量無數一切諸佛等。皆凡夫時一一勤懇專精。修持此成就法皆證成就。復有觀世音菩薩。不動處菩薩。曼殊室利菩薩。普賢菩薩。如是過現十方無量一切大菩薩等。皆凡夫時清潔身心。修持此成就法獲得菩提。密跡主如汝往昔因地之時。遇金剛幢如來法欲滅時。憐愍有情難作能作。種種勤苦修成佛眼大明母咒。當世咒者得復如汝堅固精進發菩提心。憐愍有情修此一字頂輪王成就法者。決定成證

復別修法應常對觀一字頂輪王像。誦滿百萬乃于白月十五日。加浴清凈著鮮凈依。一日一夜不食不語。以白芥子和水咒一千八遍。像前散灑周遍八方。結為壇界。以諸飯食香水花香。布置供養。壇上四面懸諸幡蓋持好雄黃置于壇中蓮花心上。面東趺坐。咒是雄黃令現三相。若得暖相即能調伏一切有情。若得煙相即便證得隱空大仙。若得光相持以涂身。證如盛年為娜羅缽底。身金色相以諸咒仙共相伴從壽命一劫。成就牛黃法亦如是

又法伺侯佛神通月。舉白月一日一出一浴著新凈衣。三時供養三時懺悔。誦咒發愿啟請諸佛轉大法輪。六時時別誦一字頂輪王一千八遍。如是作法至十五日。復加精潔一日一夜不食不語。持以新凈僧伽梨衣。或以錫杖或以缽盂。咒一千八遍置壇中心。復以種種飯食花香。施設供養周勤結界。擁護于身。面東趺坐。調調誦咒咒僧伽梨衣。令現光焰。咒者睹已披著身上。即證咒仙騰往佛剎。神通自在能現眾身壽命一劫

又法佛神通月詣于河淵沙潬之處。印一肘佛塔數滿十萬。至十四日加法護身。復于像前廣設供養。坐茅草席右手持一新凈之劍。誦一字頂輪王咒。乃候空中聞出諸妙梵音贊聲。其頂王像則放大光照咒者身。于其空中無量天樂不鼓和鳴。時阿素洛阿素洛女及諸咒仙咒仙種族。亦皆集會無量贊嘆。是時咒者即證身通。為劍咒仙娜羅缽底。著諸天服騰往自在。游諸佛土壽命一劫

又法詣山高勝頂上。嚴飾壇界懸像面東。結印護身誦一切頂輪王心咒。咒種種果實諸藥。以為齋食勿食飲食

又誦一字頂輪王咒。咒尸陀林鐵鑄以為輪。輻輞具足其作輪匠六根端嚴。若鑄冶已。將一善伴詣阿素洛窟門。于窟門前懸像結壇。以佉陀羅木斫截燃火。燒設火食。以白芥子無患木葉黑芥子油。如法相和。坐茅草席右手把輪。一咒一燒滿十萬遍。則得破折阿素洛門內一切關鑰。第二十萬遍時阿素洛宮殿則大火燃。第三十萬遍阿素洛童女眾等而自出現。恭敬白言大丈夫士今何作為愿入宮殿其所同伴亦皆隨入。任所使為。咒者入時勿將伴去。何以故恐相殘害。若入去時右手把輪誦咒。直入至宮殿中。為阿素洛尊。阿素洛宮殿一切財寶悉屬咒者。窟中一切阿素洛大仙阿素洛童女。皆為侍從。若于世間游行住者。身亦得如阿素洛身。壽命一劫。若住窟中亦得壽命一大劫住。若見那羅延輪憶念此咒。須破即破須全即全。往昔迦葉佛時有咒輪王。住阿素洛窟名輪王手咒仙。持輪出游今猶現在。供養諸佛

復有一字頂輪王大成就法。我昔因地曾為大商主。時名曰路摩。為成咒仙經過難處。憐愍世間。向諸比丘說佛本行。詣海岸潬亦詣河岸。一一如法印一肘佛塔數滿于千。于一一塔前以凈花香持獻供養。誦此一字頂輪王咒滿三百萬。乃以尸陀林鐵。使一巧匠六根端嚴清治潔身。令持此鐵鑄八寸輪。輻輞無疵輞刃鋒利。又以牛糞汁中浸洗于輪。咒一千八遍。即便伺候佛神通月。覓一良伴如法作法。專咒是輪滿一俱胝。令現火焰見已持把。則證身通游空自在。往諸佛剎獲大威德。壽命一大劫化導眾生

是故密跡主汝亦應知。詣大河岸如法清潔嚴諸壇場。中置一字頂輪王像。以諸花香。當日日如法隨心供養。誦一字頂輪王咒滿一俱胝數。則一咒一印塔數滿六百。然可作法。不候時日覓一卒去米亸羅身支未壞無瘢痕者。以諸香湯而凈浴之。與著新凈衣服花鬘。臥置壇內。是時咒者結界護身結跏趺坐。咒令起坐心莫怖悚。安詳問言米亸羅曰。為我說示過去未來善惡之事。長年仙藥之事。作金銀法。安怛陀那法。娜羅缽底法。具為我說令我明解。若當咒者加以精進。倍誦其咒專一作法。即證大轉輪頂娜羅缽底三摩地。是米亸羅神隨為使者。能與諸愿

又法以鐵末。一[摞-田+莫]一咒布內滿口。至百八遍。又咒于口乃令舌長尺余出現。持以刀割米亸羅舌。取右手持把。則變為劍。是時咒者則得證為劍仙。騰往須彌山頂。一切天見皆大驚怕伏為伴從。是天帝釋分座同坐。隨至天宮位皆如是。常以六十千俱胝天眾前后導從。是諸天等皆大威德。身光赫奕

復有諸天火天天王樂同為伴。如是證者。以一字頂輪王咒威神力故。以神足通于須臾時。騰往百千俱胝佛剎。種種游戲。所至佛剎皆大震動。威光晃曜照諸地獄一切有情。饑者得食裸者得衣。苦者得樂。復有無量諸天天女圍繞歌贊。百千大劫游諸佛剎。供養諸佛。若此界壞復當移詣他諸佛剎。如是功證無量無邊。證菩薩地利濟有情

又法準前結印護身。誦一字頂輪王咒滿六百萬。乃詣河岸。又印二尺八寸佛塔。一咒一印一千八塔。一一塔前各置花香誦咒供養已。又準前覓一米亸羅。沐浴著衣護身結界。臥置壇內。以七寶末一[摞-田+莫]一咒布于口滿。滿百八遍。咒令口中吐出寶珠。光焰顯赫。咒者見已又復結印加法印身護身。持取寶珠。是時咒者則證大娜羅缽底威德咒仙。神通自在騰往游戲他諸佛剎。隨得無量大威德仙。同為眷屬。恒共供養一切諸佛大菩薩等

又法準前護身結界及護同伴。以凈乳粥和酥。匙抄。一抄一咒布于口滿。又咒米亸羅身。令自起坐卻吐乳粥。即持銅器承取乳粥。咒者同伴各分半吃。吃乳粥已則證身通而為咒仙

又法以右手掌覆按米亸羅口上。咒令口出熱氣烝手。手則作拳。又咒一千八遍。后以于拳擬一切有情。悉自調伏的定無疑若得口出火焰大光。即得證成大拳咒仙

又法詣于蓮荷池岸。治結壇界面西安置頂輪王像。正于像前結跏趺坐。取以蓮華和酥蜜等。像前誦一字頂輪王咒。一咒一燒滿五百萬咒者。則見頂輪王像眼目顧視肢手動搖。咒者則得自然財寶。安壽富貴無苦無惱。除諸災難。又加精進取以蓮華。涂和酥蜜一咒一燒滿一千萬。則證大娜羅缽底三摩地。若能倍滿二千萬。則證贍部州摩努使大娜羅缽底三摩地。行十善行。若重倍倍依法作持。當得證壽四禰嚩中大娜羅缽底三摩地。所作皆辦。如是法者我今略說的定不疑。乃往古曼殊室利菩薩。普賢菩薩。觀世音菩薩。得大勢至菩薩。虛空手菩薩。及我釋迦牟尼世尊。皆于因地為凡夫時。怖于生死慕善知識求得斯法依教修習。脫諸煩惱今得如是大自在處。是時如來重說頌曰

　輪王最上咒　　若有證成者
　此界及他土　　一切無等過
　容貌及威力　　而證于最上
　譬若如來身　　殊特無倫匹
　如斯頂輪咒　　五頂相應法
　成證超一切　　如向以分別
　如來本法印　　及諸菩薩印
　與于后世者　　成飾此咒王
　是等無等印　　大力大勇猛
　彼證法成就　　大勇難思議
　十地諸菩薩　　所說咒印法
　攝在此中用　　天帝亦摧伏
　況余惡有情　　示法不伏向
　如是等為首　　我說成就法
　是故成就者　　勤修如法持
　縱不證悉地　　亦當離世間
　佛深理趣門　　一切諸咒法
　無量佛所說　　皆從此中現　

爾時釋迦牟尼如來復觀大眾。告金剛密跡主菩薩重說頌言

　往昔諸佛說　　寶髻王如來
　經中所說義　　皆集此解說
　娜羅弭拏法　　舍嚩羅練伽
　摩嶝伽咒法　　廣略皆此說
　此等之成法　　勿于破法者
　愚頑邪見人　　少分為解說
　慳貪吝法者　　亦勿為宣說
　以何不說示　　恐滅與法門
　貧窮匱法人　　不求菩提者
　睡寤及行住　　亦不同共處
　若有樂求者　　先與授三昧
　教于壇咒法　　身口之法則
　觀想心法門　　乃可為解說
　如是輪王法　　過去佛建立
　世間數量法　　采畫諸功巧
　輪王天中法　　而為眾生說
　一切佛所說　　三種咒印法
　咒者無深智　　字句法無解
　誦句文顛倒　　貪嗔诐嬈惑
　毗那夜迦惱　　議無證成就
　耽著咒文字　　常樂空解說
　不勤修誦持　　議無證成就
　徒雜陋穢人　　勿說勿施與
　顛倒著字法　　壞滅此經教
　所施是法人　　議無證成就
　是故于此人　　勿妄示教法
　好著名色欲　　愿急證斯法
　世間為大利　　議無證成就
　何待度眾生　　世間受眾苦
　獨住于山谷　　為名為財利
　發此心念誦　　議無證成就
　佛毀三種法　　是故應回心
　為法為眾生　　住持相應法
　世有三匪心　　一切皆自性
　撥無因果說　　一切不修得
　云何是咒王　　修到無為地
　是故觀二法　　精進福同因
　伏諸天仙類　　智者不應謗
　無智有過者　　修者似少成
　咒真實智者　　益世不成佛
　如是輪王法　　三族成類品
　敬祭一切天　　不歸向頂禮
　如是輪王法　　次第之儀則
　如上已教說　　修者咸受持　

一字佛頂輪王經卷第四一字佛頂輪王經卷第五

　　　　大唐南天竺三藏菩提流志譯


　　世成就品第十

爾時釋迦牟尼如來。于是之時復入一切佛不思議陀羅尼頂法光王境界神變三摩地中。其殑伽沙一切諸佛。俱是之時亦入一切佛不思議陀羅尼頂法光王境界神變三摩地中。是時金剛密跡主菩薩。從座而起合掌恭敬。繞佛三匝卻住一面。瞻仰如來目不異顧。是時釋迦牟尼如來。與殑伽沙一切如來。從三摩地安詳而起。告金剛密跡主菩薩。汝靜諦聽一切諸佛五頂輪王。異咒同法。能成頂輪王咒佛眼咒等無量威德無量業事。能現種種大不思議。利益眾生。從一印中生差別印。差別通用。等皆成就無量事故

　　一切頂輪王根本心印之一

以左右二頭指二無名指二小拇指。右押左相叉入掌中作拳。其二大拇指并雙屈頭入掌中。其二中指直豎合頭。是一法印通諸佛頂成就法。用其諸一切惡天龍神藥叉羅剎阿素洛迦樓羅緊那羅摩呼羅伽毗那夜迦。見輪是印悉皆怖走印咒曰

娜謨皤(蒲誐反下同)伽(同上)嚩(無可反下同)底(丁禮反下同一)[王*烏]瑟膩灑(疏價反下同)野(二)唵(二合)[合*牛](三)卓(二合)嚕[合*牛](四)畔馱(五)窣嚩訶(六)

是一印咒具大威德。若常輪結自護護他。得大安樂蠲除眾苦。利諸有情。亦能營辦一切事法

　　一切頂輪王同請喚印之二

準根本印。唯以二中指頭。下上微微來去印咒曰

娜謨皤伽(上同)嚩底(上同一)[王*烏]瑟膩灑野(二)翳呬(虛以反下同)曳呬(三)薄伽畔(四)達么邏(去聲彈舌呼下同)惹(五)跛(同上二合)啰底扯(蚩也反)么么(稱己名字)揭(于割反)儉(引六)健馱補。澀跛度跛嚩廩(驢枕反)者(七)慢(牟蘭反)遮避啰乞(二合)灑[打-丁+(褒-保+可)]跛啰底[可*欠]亸(八)嚩攞播邏(去聲九)訖(二合)啰摩野(十)窣嚩訶(十一)

是一印咒。捧持白花咒之三遍。請召一切諸佛五頂輪王菩薩種族壇中會坐

　　一切頂輪王供養印咒之三

此中供養印準余供養印用

娜謨皤伽嚩底(同上一)[王*烏]瑟膩灑野(二)縊(烏以反)摩(二合)[合*牛](牟甘反)健談(三)補澀帆(脯甘反)度帆(同上四)嚩琳儞帆(上同)者(五)跛(同上二合)啰底(丁異反)扯(六)歌啰歌啰(七)薩嚩勃馱地瑟恥羝(八)達么啰(上)惹(九)[打-丁+(褒-保+可)]跛(同上二合)啰(上)底(同上)[可*欠]跢(得個反)野(十)窣嚩訶(十一)

是一法咒。若供養時持以涂香燒香香水花等及諸飲食。皆咒三遍持獻供之

　　一切頂輪王請喚火天印之四

準根本印。唯改屈二中指。如半環勢。頭勿相著。是一法印。請喚火天而供養之。若獻供畢發送火天。則卻直伸二中指頭印咒曰

娜謨皤伽(同上)嚩底(同上一)[王*烏]瑟膩灑野(二)翳呬曳呬(三)諦劭(儒照反下同)摩理禰(奴禮反下同四)[打-丁+(褒-保+可)][起-巳+乞](其栗反下同)娜曳(五)窣嚩訶(六)

是一印咒燒火食時誦之三遍。先請火天燒食供養。后乃燒食供養諸佛菩薩金剛及諸咒神

　　一切頂輪王發遣火天印咒之五

此發遣印準前請印用

娜謨皤伽(同上)嚩底(同上一)[王*烏]瑟膩灑野(二)耶(余個反下同)呬耶呬(三)諦劭摩理禰(四)[打-丁+(褒-保+可)][起-巳+乞]娜曳(五)窣嚩訶(六)

是一印咒所獻火食都已周畢誦三七遍發遣火天

　　請召五頂輪王印咒之六

此咒印準前請印用

娜謨皤伽(同上)嚩底(同上一)[王*烏]瑟膩灑野(二)唵(二合)[合*牛](三)[打-丁+(褒-保+可)]播啰(上)爾亸(三)唵(二合)[合*牛](四)入嚩攞爾唵(二合)[合*牛](五)若曜(齶聲重呼)誐(同上)亸虎(二合)[合*牛](六)唵(二合)[合*牛](七)姥[巿*犬]馱[寧*頁]索(八)唵(二合)[合*牛](九)么么么(十)虎(二合)[合*牛][寧*頁](十一)

是一印咒啟召五頂輪王及一切佛菩薩諸咒仙神。亦通涂香散花燒香供養法用

　　摧碎頂輪王印之七

準根本印。唯改屈右中指頭。拄左中指上第一節文。其左中指直豎伸之。是一法印亦名凈治地印。力能成就一切諸事。結界護身治地灌頂。悉皆通用印咒曰

娜謨皤伽(同上)嚩底(同上一)[王*烏]瑟膩灑野(二)唵(二合)[合*牛](三)弭枳啰(上)拏(四)度曩(輕呼)度曩(同上五)度(重引六)

是一印咒若為毗那夜迦嬈惱障者。常以是咒灌頂護身結界結壇一切通用。若作一字頂輪王大法壇者。凈屋舍時當誦此咒咒燒火食灰白芥子等。一百八遍相和持。散屋舍里外四方。凈界。或以一切頂輪王心咒咒水灰等。周遍散灑。或用本所誦持身咒心咒咒之。又誦摧碎頂輪王咒咒佉陀羅木橛四枚。一百八遍釘之四方。結為壇界

　　一字頂輪王摧諸惡神鬼印之八

淮根本印。唯改屈左中指頭。拄右中指上第一節文。其右中指直豎伸之。是一法印。亦名一字頂輪王心印。力能調伏障礙毗那夜迦諸惡神鬼常輪是印。摧諸障難。灌頂沐浴悉皆通用無諸障惱印咒曰

娜謨皤伽(同上)嚩底(同上一)[王*烏]瑟膩灑野(二)薩嚩弭[起-巳+乞]娜(三)苾擴(途廣反)縒迦(同上)野(四)咄(二合)露(彈舌呼之)絮野(五)窣嚩訶(六)

是一法咒。能摧一切眾惡神鬼。并咒同伴蓋覆護身。四方住立施為大法

　　大難勝奮怒王印之九

準根本印。唯改屈二中指。右押左。各頭豎押左右指背岐間。是一法印。若常輪結。能滅眾罪得大安隱。不作惡夢。于扇底迦法偏用為勝印咒曰

娜謨皤伽(同上)嚩底(同上一)[王*烏]瑟膩灑野(二)薩嚩怛(登乙反二合)邏(去)[打-丁+(褒-保+可)]跛邏(去聲)爾亸野(三)唵(二合)[合*牛](四)舍么野舍么野(五)扇底但底(六)達么邏(去聲)惹(七)皤使底(八)摩訶苾(二合)地薩嚩喇(彈舌呼)詑娑馱[寧*頁](九)窣嚩訶(十)

是一印咒。以一新凈二斗白瓷甕子。滿盛香水置。壇中心。咒一千八遍灌頂浴身。能遣一切罪垢災厄毗那夜迦。晝夜獲安蠲眾惡夢。密跡主此名略說一印。生差別印隨諸法用。若廣解說如是流布咒者教行。一一之法則有無量無假廣說。何以故我于余部已廣分別五頂輪王咒共佛眼咒法及諸咒法。是故今于此中略說五頂輪王成就咒法。以咒神力證所解脫。是一切佛所佛子說。言以精進力誓利眾生種種苦。受世間安樂。是知咒者為利眾生斷諸疑網。發勤精進而修習之則證成就

密跡主若當咒者。以大精進久受持咒而不成證。又當作一四肘方壇。如法泥飾處壇中心。畫彩一肘一百八葉七寶蓮華。于花臺上畫七寶輪。又東門首畫采輪印。次南門首畫彩三戟叉印。次西門首畫彩龍王印。次北門首畫采三股金剛杵。次四角中十字交叉畫。二五股金剛杵印。以二斗凈白瓷甕滿盛香水。正置壇心蓮華臺上。日日加以大難勝奮怒王咒。咒一千八遍如法自持又咒七遍。灌頂浴身心口發愿

準前大灌頂法發愿云云

日常三度滿三七日或七七日。準前持誦。即得一切障礙毗那夜迦惡星災怪悉皆散伏福德增長。速證一字頂輪王咒大三摩地

密跡主是五頂輪王。又有少法。但憶誦持結如來頂印。印于頂上咒印三遍。則成擁護。或以燒火食灰。或以白芥子咒之七遍。帶頭髻身亦成擁護

若有災厄魍魎諸疾。合白線索一咒一結。帶佩身頸則得除滅

若尸陀林作諸法者。結印誦咒一百八遍。則護益身任所作法

若扇底迦準下作法。以酥一咒一燒則得法成

若取伏藏。以凈煉。酥一咒一燒一千八遍。取無障礙。或以白芥子一咒一燒一千八遍亦得無障

若欲開阿素洛門。前摩隨心壇。燒香供養誦三洛叉(梵言一洛叉唐云十萬數)令阿素洛門關鑰折開。又以白芥子鹽等分和自身嚕地羅。每日三時兩指[摞-田+莫]持。一咒一燒一千八遍。滿三七日是阿素洛窟宮殿皆大火起。阿素洛女眾俱出窟門。迎廙咒者施長年藥。與杵輪劍雄黃悉地。或復恭敬請將窟內。咒者若見惡阿素洛者。當結如來頂印。一咒印一向擲印。滿一七遍則悶躄地

又法常食大麥乳糜。摩檀誦咒滿三洛叉。則于夢覺。得長年藥而啖食之

又法于月蝕時。摩壇燒香。是時咒者特勿觀月。銀器盛乳置壇中心。專心咒乳月還如故。即持飲服能除一切身中厄難

又法詣山頂住。常食粳米乳飯。面東跌坐。結印誦咒滿三洛叉。乃于三日三夜不食不語。以菩提木齊截燃火即當持此油麻酥酪等分相和。于三日三夜一咒一燒勿使間斷。滿三日夜欲明之時。則得吉祥財寶自然

又于山頂作隨心壇。正于壇心置舍利塔。常于塔前面東趺坐。每日一咒蓮華。一置塔前。滿一洛叉。能轉短命薄福之人福壽增倍

又法詣于河岸。純以白檀香泥涂蓮華上。一咒一擲河中滿一洛叉。亦蠲罪垢福慶逾遠

又法以白芥子和油。日三時一咒一燒。一千八遍。滿七日已則得他人而自敬伏

又法若欲凈行婆羅門恭敬贊伏。當燒白花。若欲剎利恭敬愛伏。當燒黃花。若欲田利之人愛敬順伏。當燒黑花

若欲遣伏邪見惡人者。以稻谷糠苦棟木葉毒藥。等分相和一咒一燒。則得遺伏

若罰怨人。以黑芥子一咒一燒則得摧伏

若欲調伏步多鬼畢舍遮鬼者。以郁金香一咒一燒。時別一千八遍。滿三日夜則自敬伏若欲遣伏作病鬼者。結印誦咒。每咒遍復。加誦泮字

若人著于蟲毒藥毒。悶惱疼痛。咒者咒之每咒遍復。加誦若[寧*頁]二字七遍。又加莫摩摩三字七遍。又加宲字七遍。又加絮穆二字七遍。如是加字皆默音誦攝禁于毒

若欲禁鬼。咒復加誦底瑟侘底瑟侘字。或加迦(居娜反)絮迦(同上)絮或加[口*珞]訖灑(疏價反下同)[口*珞]訖灑則禁身住。若加[口*論](此字彈舌呼之下同)馱[口*論]馱。則禁鬼喉氣不通泄

又法取孔雀尾一百八枚。系束一處。于日月蝕時摩壇安像。當于像前置孔雀尾。結印誦咒咒孔雀尾。乃候日月還復如故。執持是尾隨用搖拂。能作一切吉祥之法。若拂著毒人者毒漸除滅。如是等法隨所作修一切皆成

若欲殃罰鬼神病者。以鹽和油一咒一燒。則殃鬼病

又法以瞿摩夷掜鬼形像。置于像前持刀。一咒刀一截鬼形手腳肢節。能令真鬼肢節疼痛

若欲豐饒。以諸乳木齊截然火。持諸果子酥蜜相和。一咒一燒則如所愿

又法以白油麻和于酥蜜。一咒一燒亦得如愿

又法以骨路草寸截和酥。一咒一燒滿一洛叉。則轉正業福命逾壽

又法以酥一咒一燒得大威德

又法酥乳相和一咒一燒得大安隱

又法酥酪相和一咒一燒得大財食。如是火食每日三時時別一千八遍。各滿七日則得成就

復次蜜跡主。又有一字頂輪王法王大法樂成就者。于舍利處或高山頂。燒香供養面東趺坐。結印誦咒滿三洛叉。乃炒稻谷花和酥酪蜜。像前趺坐。每日三時三指[摞-田+莫]之。一咒一燒一千八遍。滿一洛叉。則詣大山松柏林處。三日三夜不食不語。面東趺坐。結袈裟角。誦一字頂輪王咒。咒之滿一洛叉。若是俗人咒發梳結滿一洛叉。即證安怛陀那。世間游行不為人見

又法詣山頂住。每食大麥乳糜。常面于日結跏趺坐。誦咒滿一洛叉。亦得證于安怛陀那

又法以左手為拳。咒滿一洛叉證如上法

又法若月蝕時。涂隨心壇。以赤黃牛酥盛赤銅器置于壇內。把赤銅筯調調攪酥咒酥不絕令現三相。一沸沫相。咒人服者得大文持。二現煙相。咒人服者得大安怛陀那。三現光相。咒人服者得證識通。能知三世。成就雄黃法亦如是

又法舍利塔處。高山頂處。阿蘭若處。深山谷處。河泉池處。造作輪法劍法杵法杖法黑鹿皮法等。皆各先咒一千八遍。然乃依法作法誦咒。皆證如上三種悉地三昧耶故

又法以未壞米亸羅。清凈沐浴著新凈衣。頭著花鬘涂八肘壇。當壇中心頭東仰面。臥是米亸羅。又以佉陀羅木橛四枚。深釘入地。則便系縛米亸羅兩腳兩手于四橛上。咒者亦凈沐浴護身結界。食三白食。騎是米亸羅心上。先咒米亸羅三萬一千八遍。即當持以乳粥。一抄一咒一布米亸羅口。滿乃休。但一心咒是米亸羅。令自動起口吐乳粥。咒者見已持赤銅碗。隨即承取而自啖之。則證咒仙

若咒金末布米亸羅口。如前咒動。口吐一切寶莊嚴具。取持佩帶亦證咒仙

若咒鐵末布米亸羅口。如前咒動口吐其劍。取之持執亦證劍仙

若咒白芥子布米亸羅口。如前咒動。口吐瓔珞取持佩帶則證咒仙

若咒油麻。布米亸羅口。如前咒動。令說一字頂輪王三摩地門。又以右手罯米亸羅口上。如前咒之令現三相。一自語相。問所求事即為說之二起動相。樂為使者三口光出。咒者乘騎俱騰空界

復次密跡主是五頂輪王。復有同成藥法。是諸佛說。以少功力則得成就。當以羯儞迦啰華蓮華須素嚕旦惹三物等分。和搗為末。水和為丸盛銀合中。于日月蝕時摩二肘壇。壇心安像置合像前。咒是藥合令現三相。若得暖相。帶者則能調伏一切人類。若得煙相。佩者則證安怛陀那。若得光相。佩者則證世間咒仙。若聞雷聲霹靂之聲。或像動搖。名得證于下品悉地。若見惡相。改修火法。每日三時以酥蓮華稻谷華等。相和指[摞-田+莫]。一咒一燒時別一千八遍。滿于七日。又準前法修印佛塔滿一洛叉。則加福祐得大成就

若作法時聞見訖哩迦羅縒蟲聲。加迦鳥等好聲。入壇作法則得成就

若誦咒遍。常聯歸命一一誦持。回施有情。得最上證大福聚蘊。若有愚智鮮福有情。三千日中誦持斯法。無量艱苦乃得成就。是故修斯法者。精信一心凈持戒行。沐浴清凈不營雜法。唯持此法為求佛果救濟眾生。則得福果最上證地。常得大梵天王天帝釋等。及諸大天大威德者冥夢擁護。若有咒者不依斯教。咒如世間下劣愚民不依方書。作長年藥。自服食之求于延壽。反夭滅身。又如合煉金銀匠人。不解陰陽懸像法度。又復不依教法不秘作法。亦無所成。為他謀害。又如采伏藏人不依方法。外泄漏法。則為神鬼國王惡人殃害喪身。密跡主此法亦復如是。若有人能依教方法發菩提心。讀誦受持聽聞思修。則獲勝福一切成就。何以故是法以于聞智信智思智修智真智持智。得是證成。是故此法我以廣略。當為有情說是法教

　　一字佛頂輪王經護法品第十一

爾時世尊復觀會眾。告金剛密跡主菩薩言。于當世時多有有情。下劣精進下劣修學。我慢邪慢嗔癡具縛。慳貪嫉妒懈怠邪命。儀服徐行外示賢善內無真見。不依律教心無慚赧。言常诐諂耽著名利。魔所嬈惑唯說斷見。空無有法。如斯有情意思業思。晝夜如是。雖多功苦受持諸咒。永無證效。我今為斯魔業有情。破黑業故。說往諸佛難勝奮怒王咒。為令利益此之有情得最上證。有能精心每日三時受持誦者。則得破滅一切障難魔所家業

于時金剛密跡主菩薩。歡喜踴躍禮佛雙足。曲躬前立偈白世尊

　救世大覺主　　智者所恭敬
　我今愿樂聞　　難勝奮怒咒　

爾時世尊告金剛密跡主菩薩言。汝善思念我今即說大難勝奮怒王咒曰

娜謨喇怛(二合)娜怛(二合)啰耶野(一)娜莫薩嚩勃馱(二)菩地薩得(登訖反二合)廢(無計反)[略/糸](同上三)怛地(儞也反)他(四)爾泥爾泥(五)爾娜嚩利(六)亸詑誐(魚迦反又迦字居娜反又娜字奴我反下同)唎縒[可*欠]惹羝(七)薩嚩勃馱[寧*頁]曬弭諦(八)[橠-多+可]慕只(虬曳反)[打-丁+(褒-保+可)]跛(比波反二合)啰底[可*欠]羝(九)[打-丁+(褒-保+可)]播邏(去音彈舌呼之下同)爾(經音)羝(十)弭啰臡(如嵇反下同十一)弭誐亸皤曳(十二)弭么黎(十三)[目*匿](儞一反)捺(二合)啰(去音)塞(同上二合)啰米(十四)皤嚩底曳迦弭[口*(隸-木+士)](十五)娜以羝(十六)努啰地誐謎(十七)薩底(二合)曳(十八)[寧*頁]啰矩黎(十九)摩啰嚩攞(二十)弭那舍[寧*頁](二十一)舍枳野姥泥(二十二)塞(僧沒反)諦惹娑(二十三)嚩隸曩寐(彌異反下同)[口*履]曳拏(二十四)[口*珞]乞灑[口*珞]乞灑摩(二合)[合*牛](牟甘反二十五)縒跛[口*履]嚩琳(彈舌呼二十六)薩嚩諾(都洛反二十七)薩嚩迦(同上)琳(同上二十八)啰(去音)惹注嚧娜個(二十九)近(二合)攘(如養反)舍[寧*頁](三十)密窟(儞聿反)僧(思孕反)荷釾(毗耶反)[起-巳+乞](二合)啰(三十一)縒哩塞[口*履]跛(三十二)禰嚩健闥嚩(三十三)奈(奴個反)誐藥[起-巳+乞]灑(三十四)啰[起-巳+乞]灑縒(三十五)比跌(丁吉二合)履比舍者步多缽塞(同上)么啰(三十六)布亸那迦(同上)絮布亸那(三十七)迦(同上)驅(區句反)[巿*犬]怒塞(同上)亸啰迦(同上三十八)謎跢攞訖(二合)[口*履]姐(丁寫反)羯摩拏(三十九)曼怛(二合)啰曜(齶聲重呼)誐(四十)注[巿*犬]拏曜(同上)誐(四十一)拏緊儞(二合)曜(同上)劭(同上)[可*欠]邏(去音四十二)薩嚩皤野(四十三)訥瑟柱(知主反四十四)缽捺(二合)啰暮缽薩俁(愚句反四十五)皤野細瓢(毗遙反四十六)娜謨窣睹皤伽[革*(卄/(ㄇ@人)/戊)](亡遏反)底(丁以反二合)野(四十七)[王*烏]奈啰避腎(二合)臡(四十八)呬[口*履]呬[口*履](四十九)喇怛(二合)娜矩攞縒(五十)摩室(二合)[口*履]羝(五十一)弭理弭理(五十二)[打-丁+(褒-保+可)]迦(同上)舍馱睹俁(同上)者[口*(隸-木+士)](五十三)企(輕以反)[口*履]企[口*履](五十四)薩嚩亸詑誐跢[口*履]野(五十五)室邏(去音)嚩迦(同上)楞迦(同上)啰步羝(五十六)泥弭揟(寧執反二合)[卄/癿](弭耶反)[口*履]野(五十七)沒(二合)啰[可*欠]么亸詑誐跢(五十八)努誐羝弭濕(二合)嚩振底(二合)耶(五十九)嚩攞皤邏(去音)訖(二合)啰謎(六十)那暮皤伽(同上)嚩妲(同上)皤邏(去音)爾羝(六十一)[口*絡][起-巳+乞]灑[口*珞][起-巳+乞]灑么么(稱己名六十二)馱羅尼健惹寫(六十三)薩嚩訥瑟柱(同上六十四)缽捺(二合)啰[病-丙+舞](亡苦反六十五)皤耶細[略/糸](六十六)窣嚩訶(六十七)

密跡主是難勝奮怒王咒。能破一切魔王魔眾。能增勇猛大威德力能持咒力大三摩地。汝應知之

　　難勝奮怒王心咒

娜莫颯跢南(一)三藐三勃馱南(二)薩室啰嚩迦(同上)僧(蘇亙反)[可*欠]南(三)薩嚩謎啰(上)皤耶底跢南(四)弭跛始諾塞(同上)諦惹娑(五)[口*栗](二合)地(亭夜反)者始企(同上)曩塞(同上)怛詑(六)弭濕(二合)嚩部跛(同上二合)啰腎(二合)壞(同上)耶(同上)臡嚩(七)訖(二合)啰屈(俱郁反)愻(蘇問反)娜(八)嚩隸曩者(九)迦(同上)娜迦(同上)姥泥(十)始乞(二合)灑耶(十一)迦始野跛寫(十二)誤摨(尼諧反)啰比舍枳野僧(同上)[可*欠]寫(十三)寐理曳拏(十四)窣嚩悉底皤嚩睹么么(稱自名十五)馱啰尼健惹枲(二合)野(十六)薩嚩薩埵(二合)嚩難者(十七)薩嚩皤曜(同上)缽捺(二合)啰(上聲)米[略/糸](同上十八)怛地(儞也反)他(十九)惹曳弭惹曳(二十)惹演底(同上)弭惹演底(二十一)[打-丁+(褒-保+可)]爾爾旦惹曳惹演羝(二十二)[打-丁+(褒-保+可)]爾羝[打-丁+(褒-保+可)]播啰(上)爾羝(二十三)摩啰細攘(同上二十四)跛(同上二合)啰(上)末娜[寧*頁]曳(二十五)窣嚩訶(二十六)

爾時如來說是咒時。三千大千大地諸魔宮殿一時皆大六反震動。是時如來告金剛密跡主菩薩言。此咒是我所說。稱贊七佛神通十力功德為令利益諸有有情。受持成就一字頂輪王咒及諸咒者。令凈如法書寫佩帶頸臂頂上。則速成證咒神宜逐圍繞護念。若有詣往凈不凈處。應先誦是難勝奮怒王心咒三遍。則常不為一切天魔沙門婆羅門而作惱亂若藥叉羅剎毗那夜迦卑舍遮鬼鳩槃荼鬼諸惡神鬼。若有起心伏不違逆此心咒者。則不得入毗沙門城。則已背叛金剛種族及自種族。是故密跡主。此奮怒王心咒。有大威德能成護衛一切事業。諸佛菩薩悉皆隨喜

　　一字佛頂輪王經證學法品第十二

爾時世尊見知法界一切有情無明堅蓋垢障纏惑分割未盡。復告金剛密跡主菩薩言。我為一切苾芻苾芻尼信男信女等。持此不可思議一字頂輪王印咒樂成就者。說所修行三昧耶門。應各持清凈戒發菩提心。請阿阇梨。作受法壇灌頂授法。凈如法行善根具足。依善知識念修六念。善巧方便觀知真如實法法界如虛空性。入深般若波羅蜜多。無二無二行心不放逸。口不妄語。常不卒暴。嗔惱我慢故相嘲誂。謗說有情。依學三世諸佛菩薩境界法行。善解分別隨喜修習。不惜軀命遠離人間。住阿蘭若每日三時。發菩提心歸佛法僧。如法自誓受菩薩戒。憶持不忘如所聽習。思惟法義修四攝法。涂掃佛塔摩壇供養。發勤精進心口唯一。內外清凈住無住相。應常謙下恭敬和上阇梨同學。憐愍有情了達密義甚深法門。恒樂精進濟度有情。住于佛道。如是相應則得證成一字頂輪王法。于當來世身真金色。相好殊特具不思議。純以七寶耳珰環釧花冠纓珞而莊飾之。身相光明過百千日。映蔽眾相皆不現之。密跡主如是證成一字頂輪王法。人眾見者皆大歡喜。如如意樹所樂圓滿

復次密跡主若有菩薩。證此一字頂輪王法。心樂變化天諸美食。施雨地獄一切有情。則皆圓滿。亦得世間意樂喜滿。若有發心為諸有情。修成一字頂輪王法者。十地菩薩亦不能障我此一字頂輪王法。密跡主是咒于諸咒中而最為上。若成就者菩薩萬行悉皆圓滿。所有十重一切罪垢。地獄之報悉皆除滅。獲諸神通一剎那頃即遍游往阿迦尼吒天。行菩薩行得一切佛菩薩獨覺聲聞諸天喜見贊嘆。若欲游往無量無邊一切世界。導化眾生。隨彼言音說諸法者。亦皆游往無量無邊種種世界。隨所世界現種種身。皆得端好。隨其形類言詞靡特悉皆圓滿。是時如來重說頌曰

　成就頂輪王法人　　相好超特那羅天
　諸咒仙天大威者　　各手執劍若青蓮
　相斗紛騰如云轉　　威光勇奕映空天
　若遇頂王法咒人　　咸心息伏等投然　

密跡主我今復為一切咒者。略說三種地成就處。一者上地。二者中地。三者下地。凈不凈處。如是三地各復有三。智者善知。言上地者。所謂天上有三勝地。成上悉地。言中地者。謂大河沜海沜山中。如是三地成中悉地。言下地者。謂大泉池有蓮華處。多花果林處。尸陀林處。如是三地成下悉地。一切咒法亦如是說。若惡國王處。多賊難處。雜惡同伴饑饉等處。皆不同住修治作法。所修治法復有三時。不可修習。善分別知。一極熱時。二瀑雨時。三極寒時。不于是時修治大法。日修治法。復有三時善分別知。一從五更至日晨時。二從午時至日未時。三從酉時至夜亥時。如是時中誦念作法皆得圓滿

　　一字佛頂輪王經護摩壇品第十三

爾時世尊復告金剛密跡主菩薩言。有三密法善分別知。若不解知所念誦法則不成證。所謂火壇法。爐法。燒時食法。謂是三法。各別有三。法不同一。若同一者則殃咎生。是[打-丁+(褒-保+可)]毗柘嚕迦爐燒時。作法不作補瑟胝迦法扇底迦法。何以故如毒藥不盛甘乳。若盛乳中乳亦隨毒。是故說三

扇底迦火壇。方量四肘或復三肘。如法泥拭。處壇中心圓掘爐坑。深十六指闊三十二指。正于坑底又作土臺。高四指量。又可臺面泥掜十二輻輞角輪。高一指量。以白黃土泥。如法泥爐。于壇東門畫十二輻金輪。南門畫三戟叉。西門畫龍索印。北門畫金剛杵印。四角各畫二金剛杵。十字交叉。起白月一日洗浴清凈著白凈衣。唯食乳飯乳粥酪粥。盡斷言論心清恬寂。壇中誦念至日沒時。壇爐南面敷茅草席。面北安坐。當以櫁木柏木桑木構木如是等木。隨得一木亦得通用。長一磔手兩頭齊截。酥蜜相和涂揾兩頭。一一咒之。爐中方累如法然火。叉以青稞大麥小麥粳米烏麻。各皆等分和酥乳酪。日日三時一咒一燒時別一千八遍。滿一七日或滿半月或滿一月。則得除滅一切罪障一切災厄。福命增壽一切安隱。世間一切惡星變怪不吉祥相。亦皆散滅。夜日沒時是凈居天眾下游此界所集會時。樂成世間安隱法故。如是作法。每欲至時。以白凈土稀泥。遍爐摩拭

補瑟置迦法者。準前扇底迦法。作壇畫印。唯改爐坑方圓二肘深亦二肘。坑中土臺圓闊一肘。量高四指。可臺面上泥掜八葉蓮華。是臺花葉皆令分明。以赤黃土泥如法涂拭。起白月一日潔身清凈著白凈衣。食三白食斷諸談論。壇中念誦至日出時。住壇爐西面東安坐。坐茅草席發歡喜心。以櫁木構木桑木柏木。長一磔手兩頭齊截。以酥蜜乳酪相和。皆揾兩頭一一咒持。爐中方累如法然火。以蒸粳米飯及烏油麻等。二皆等分用和酥蜜酪乳。一咒一燒一千八遍。滿一七日或滿半月或滿一月。如是作法即得成就吉祥豐樂。是日出時吉祥諸天下游此界。歡喜集時。樂成世間求豐饒法。如是作法。每欲至時以凈赤黃土。泥凈涂拭爐。又以摩羅木或楓香木或柏木。日日三時斫截然火。以骨露草截和郁金香及酥蜜等。燒焯火食。為補瑟胝迦。求大豐饒諸眾善法。又以波羅奢木齊截然火。當以烏麻酥蜜白芥子相和。燒咒火食。亦得成就三種法故

[打-丁+(褒-保+可)]毗拓嚕迦法者。起黑月八日。或黑月十四十五日。著青赤衣。作飾三肘三角火壇。掘深一肘。一角指東一角指西。一角指南。其壇上唇。令闊三指。唇高二指。坑底泥掜一尺三戟叉頭。量高三指。頭刃指南。以黑土泥周遍涂拭。至日午時夜半時。住壇北面左足踏右足上。端身蹲坐。顰眉努目嗔怒誦咒。以酸棗木苦棟木。長一搩手頭铦斫截。于壇爐中三角累然。又以臭花黑芥子糠鹽人[打-丁+(褒-保+可)]薩底計舍。和自身嚕地羅。一咒一燒一千八遍。時別如是滿終三日或滿七日。則彼障礙惡神鬼等身患殃疾。支節疼痛或身災沒不能障惱。如是作法若為自身貪求財寶。則不成就。當復墮于阿鼻地獄。是午時夜半時乃是諸惡藥叉羅剎神鬼游行集時。樂愿成就世間一切調伏他法。如是作法。每欲至時皆以黑土泥。遍爐摩拭

密跡主是正月二月四月八月九月臘月。此斯等月白月一日至十五日。月朔時吉。修求大法決定成就。正月多諸難時。作上中法。若有雷電相應相現。決定無障速證成就。二月風難。作安隱法有大風相。四月雨難。作降伏法有大雨相。八月九月無寒熱時。作富饒法當有雷電霹靂難相。唯于臘月作求法者。無諸難相。如是諸難。皆上成相。是六個白月時。一日至十五日。當令修趣扇底迦法補瑟置迦法。一切成就無上愿事。是六個黑月時。一日至十五日。亦作補瑟置迦法[打-丁+(褒-保+可)]毗拓嚕迦法。一切成就愿求法事。如是二法若鬼宿日時。若月蝕時。如法建修得最上成。唯日蝕時通上中下作成就法。如是作法皆以白黑等月一日三日。或于五日或于八日。或十三日或十五日。舉修諸物成就法事

若作猛利成就法者。還依猛利宿曜時作。或準三種事法相作。其所成就三事法品。各如本法指授。時分正月二月是春首時。上雨初節。應于是時通作上中一切事法。三月四月后春夏時。上雨中節。應于是時作[打-丁+(褒-保+可)]毗拓櫓迦法。五月六月中夏熱時。中雨下節。要欲成者修下成法。七月八月末夏秋時后雨中節。應于是時作扇底迦法。九月十月末秋冬初首冬上節。應于是時作補瑟置迦法。如是春夏秋冬時等。應宜成就三種悉地。各上中下九品分別。夜有三時。初夜下時。初夜相現是下成就。中夜中時。中夜相現是中成就。后夜上時。后夜相現是上成就。于初夜時。是作扇底迦法時。于中夜時。是作[打-丁+(褒-保+可)]毗拓嚕迦法時。于后夜時是作補瑟置迦法時。如斯三時九品分別知其時節類法相應是三時分所說法相上中下事。惟日月蝕時修諸法事。不觀時節。若樂猛利成就事法及[打-丁+(褒-保+可)]毗拓嚕迦事法。于日月蝕時。如法作者。得上相應。凡法起首愿祈成者。皆令一日二日三日斷食不語。其上中下修悉地法。于十二月中類日。應知每白月一日至十五日。作扇底迦補瑟置迦一切成就解脫事法。每黑月中一日至十五日。作[打-丁+(褒-保+可)]毗拓嚕迦降調伏法若有災難不應侯時隨事作法亦得禳除

密跡主是上中下應作法時。不應作法時。咒者善知則得成現三種法悉地。是故密跡主。若當咒者。成就一字頂輪王秘密法者。應常持以風香木榓木柏木壇木。齊截然火。持以烏麻和酥乳等。日日三時燒焯供養。則得咒神歡喜守護。與三悉地。密跡主如是得證三悉地者。以身口心如法界性不變異性。如如不動修習律法誦法火法。則得升證三種悉地。一天上悉地。二虛空悉地。三地上悉地。此證三地。隨上中下所修持法得法愿財

密跡主若欲成就一切咒法。應起正見慈悲一切。供養諸佛不居世法。求無上道偏功印塔。則速成就。證三種地。現世滋增福善圓滿。當所生處常受福樂

復次密跡主此咒王咒。是所過去無量無數同名異名一切如來。皆凡夫時。同得證是一字頂輪王咒無上菩提三摩地法。成等正覺。我亦證成是一字頂輪王咒無上菩提三摩地法。成等正覺

爾時世尊重以佛眼。觀察無量無邊一切佛剎。殷勤三告金剛密跡主菩薩言。我余咒部所說律法成法作法固法果法壇法火法。于此法中任皆取用。是軍吒利金剛部成就之法。及佛部法觀世音部法金剛藏菩薩部法等說印咒法。皆任取用。以彼咒力毗那夜迦不能障惱。所有金剛種族苾地逾亸么印法。亦于此部而任取用

密跡主是故咒者永不應食蔥蒜韭油蘿卜地肥等食。世所臭食穢食宿食皆不應食。若其食者則不證成悉地驗法。如是等法略說少耳。若我住劫廣演解說。于少分中亦不窮極。何以故是我本所證獲無上正等菩提之處。亦是過去一切如來證于無上正等菩提之處。是故密跡主縱諸如來菩薩摩訶薩等。住百千億劫以種種方便。說是一字頂輪王三摩地咒法少分之耳。而亦不盡。若當有人得此一字頂輪王法王。如法修行受持讀誦恭敬供養。從此生際乃至菩提。更不退轉。應知是人早已過去積集資糧菩提善根。由此因緣。是故今得此一字頂輪王法王具足圓滿。時金剛密跡主菩薩諸大菩薩。大苾芻眾諸天咒仙龍神藥叉羅剎乾闥婆阿素洛迦樓羅緊那羅摩呼羅伽。及于世間一切人非人等。一時聞佛說是經已。皆大歡喜信受奉行

一字佛頂輪王經卷第五