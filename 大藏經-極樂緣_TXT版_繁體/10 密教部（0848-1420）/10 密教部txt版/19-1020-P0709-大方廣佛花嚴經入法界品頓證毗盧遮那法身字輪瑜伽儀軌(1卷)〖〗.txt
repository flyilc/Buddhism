　　No. 1020

大方廣佛花嚴經入法界品頓證毗盧遮那法身字輪瑜伽儀軌

夫欲頓入一乘修習毗盧遮那如來法身觀者。先應發起普賢菩薩微妙行愿。復應以三密加持身心。則能悟入文殊師利大智慧海。然修行者最初于空閑處。攝念安心閉目端身結跏趺坐。運心普緣無邊剎海。諦觀三世一切如來遍于一一佛菩薩前。殷勤恭敬禮拜旋繞。又以種種供具云海。奉獻如是等一切眾圣。廣大供養已。復應觀自心。心本不生。自性成就。光明遍照猶如虛空。復應深起悲念。哀愍眾生不悟自心輪回諸趣。我當普化拔濟。令其開悟盡無有余。復應觀察自心諸眾生心及諸佛心。本無有異平等一相。成大菩提心。瑩徹清涼廓然周遍。圓明皎潔成大月輪。量等虛空無有邊際。復應于月輪內。右旋布列四十二梵字。悉皆金色放大光明。照徹十方分明顯現。一一光中見無量剎海。有無量諸佛。有無量眾前后圍繞。坐菩提場成等正覺。智入三際身遍十方。轉大法輪度脫群品。悉令現證無住涅槃。復應悟入般若波羅蜜四十二字門。了一切法皆無所得。能觀正智所觀法界。悉皆平等無異無別。修瑜伽者若能與是旋陀羅尼觀行相應。即能現證毗盧遮那如來智身。于諸法中得無障礙

　　圓明字輪

<PIC>19070901.gif</PIC>


四十二字頌曰

阿(上)啰跛左曩攞娜么拏(上)灑嚩[多*頁](上)野瑟吒(上二合)迦(上)娑(上)莽誐他(上)惹娑嚩(二合)馱舍佉(上)訖灑(二合)娑[多*頁](二合上)娘(上)啰他(上二合)婆(去)縒(上)娑么(二合)訶嚩(二合)哆娑(二合)伽(上)姹(上)儜(上)頗娑迦(二合)野娑(二合上)室左(二合上)吒(上)荼(去)

大方廣佛花嚴經入法界品四十二字觀門