佛說大吉祥天女十二名號經

　　　　唐三藏沙門大廣智不空譯


如是我聞。一時薄伽梵。住極樂世界。與無量大菩薩眾。前后圍繞而為說法。爾時觀自在菩薩摩訶薩。大吉祥天女菩薩摩訶薩等。皆從座起詣世尊所。頭面禮足各坐一面。爾時世尊為欲利益薄福貧窮諸有情故。告觀自在菩薩言。善男子若有苾芻苾芻尼近事男近事女諸有情類。知此大吉祥天女十二名號。能受持讀誦修習供養為他宣說。能除一切貧窮業障。獲大富貴豐饒財寶。爾時會中天龍八部。異口同音咸作是言。如世尊說真實不虛。我等愿聞十二名號。惟愿世尊大悲演說。佛言汝當善聽今為汝說所謂吉慶　吉祥蓮華嚴飾　具財　白色　大名稱　蓮華眼大光曜　施食者　施飲者　寶光　大吉祥　是為十二名號。汝當受持。我今復說大吉祥陀羅尼曰

怛儞也(二合)他(去聲引一)室哩(二合)抳室哩(二合)抳(二)薩嚩迦(引)哩野(二合)娑(去聲引)馱[寧*頁](三)悉[寧*頁]悉[寧*頁](四)[寧*頁][寧*頁][寧*頁][寧*頁](五)阿(上聲)洛乞史茗(三合)曩(引)舍野娑嚩(二合引)賀(引六)

爾時世尊說是陀羅尼已。告觀自在菩薩言。此大吉祥陀羅尼及十二名號。能除貧窮一切不祥。所有愿求皆得圓滿。若能晝夜三時讀誦此經每時三遍。或常受持不間。作饒益心隨力虔誠供養大吉祥天女菩薩。速獲一切財寶豐饒吉祥安樂。時觀自在菩薩摩訶薩。及諸大眾天龍八部。從佛聞說十二名號及陀羅尼。嘆末曾有。皆大歡喜信受奉行

佛說大吉祥天女十二名號經

【◇】【◇】