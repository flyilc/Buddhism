　　No. 1045 [No. 1044, cf. No. 1043]

佛說六字神咒王經

　　　　失譯人名今附梁錄


如是我聞。一時佛在舍衛國只陀林中。爾時有一外道旃陀羅女。專行眾惡符書厭禱。或事山神樹神樹下鬼神。日月五星南斗北辰。一切魍魎雜魔邪魅。惑尊者阿難及諸善人。如是等恒河沙數

即時如來因見阿難恍惚。憐愍一切故。為說此六字神咒王經。先佛所說我今亦說。即說咒曰

安陀隸　槃陀隸　迦羅知　趐由知　帝阇波帝　頻頭波帝　陀頭隸　陀究帝隸　陀究摩帝　修摩帝　安陀羅　槃陀羅　檀陀羅　提兜羅　阿那延陀　曼陀波帝　阿那　阿那夜　摩頭　摩波帝　迦羅吒　翅由羅　浮登伽彌　帝阇波帝　頻頭摩帝　阿羅婆　伽婆帝　毗咤　毗提膩　至吒　毗提膩　悉波呵

若有為某甲作惡咒詛。若作已若當作。若天若龍。若夜叉若羅剎。若餓鬼若鳩[目*杲]茶。若富多那若毗舍阇。若阿波摩羅若憂波摩羅。若吉遮若佉傴陀。若毗陀羅若半毗陀羅。若沙門若婆羅門。若剎利若毗舍若首陀。若摩登伽女若栴陀羅若栴陀羅女。若奴若婢。若男若女。若外道若尼干。若外道出家男女。如是等種種悉能咒詛[示*厭]蠱。我今以此六字神咒王經。若天上作天上滅之。若天下作天下滅之。若云漢中作云漢中滅之。若虛空中作虛空中滅之。若地上作地上滅之。若地下作地下滅之。若八表外作八表外滅之。若六合內作六合內滅之。若隨風飃中作隨風飃中滅之。若四海大水邊作四海大水邊滅之。若江河邊作江河邊滅之。若淮濟邊作淮濟邊滅之。若陂溏邊作陂溏邊滅之。若雜水邊作雜水邊滅之。若大山邊作大山邊滅之。若五岳邊作五岳邊滅之。若五岳中作五岳中滅之。若坑谷邊作坑谷邊滅之。若坑谷中作坑谷中滅之。若茂林邊作茂林邊滅之。若茂林中作茂林中滅之。若樹木邊作樹木邊滅之。若樹下根中作樹下根中滅之。若大道徑邊作大道徑邊滅之。若大道徑中作大道徑中滅之。若小四交道邊作小四交道邊滅之。若城外門作城外門滅之。若城內作城內滅之。若宮外門作宮外門滅之。若宮內作宮內滅之。若婆羅門作悉皆滅之。若冢墓邊作冢墓邊滅之。若冢墓中作冢墓中滅之。若垣墻邊作垣墻邊滅之。若家舍宅中作家舍宅中滅之。若屋宕作屋宕滅之。若柱邊作柱邊滅之。若柱趺下作柱趺下滅之。若坋土邊作坋土邊滅之。若坋土中作坋土中滅之。若井邊作井邊滅之。若井中作井中滅之。若碓磨邊作碓磨邊滅之。若爐窖邊作爐窖邊滅之。若爐窖中作爐窖中滅之。若火邊作火邊滅之。若火中作火中滅之。若廁溷邊作廁溷邊滅之。若廁溷便中作廁溷便中滅之。若車乘具邊作車乘具邊滅之。若車乘具中作車乘具中滅之。若鞍馬服飾邊作鞍馬服飾邊滅之。若床敷邊作床敷邊滅之。若床敷中作床敷寂滅之。若衣被氈褥邊作衣被氈褥邊滅之。若靴帽中作靴帽中滅之。若雜器中作雜器中滅之。若飲食中作飲食中滅之。若側近人作者悉皆滅之。若夜作夜滅之。若晝作晝滅之。晝夜常作悉皆滅之。此咒能斷帝釋咒道。能斷梵天咒道。能斷四天大王咒道。及與一切所有邪鬼咒方道術悉皆能斷。若有為某甲作惡咒詛。及與毒藥悉皆滅之。若佉傴陀若毗陀羅。若吉遮若富多那所為悉皆滅之

眾惡都盡眾善補處。愿此咒常吉。以此真實章句。使某甲書安夜安晝夜常安。得受百歲得見百秋。何以故世間最上無過于佛。天尊所上眾神仰奉。若有行惡咒道。若作已作若當作。若中作若成就若未成就悉皆滅之。及與一切眾毒能害人者。此六字神咒王經皆消滅之。即說咒曰

佉智　佉住　佉毗智　緘壽　緘壽　多智　婆智

若有為某甲作惡咒詛。若作已若當作。若天若龍。若夜叉若羅剎。及與一切能作惡咒詛悉皆滅之。若佉傴陀若毗陀羅若富多那所為悉皆滅之。眾惡都盡眾善補處。愿此咒常吉。以此真實章句。使某甲晝安夜安晝夜常安。得受百歲得見百秋。何以故世間最妙無過于法。天人所欽眾魔奉受離欲無著。即說咒曰

佉智　佉住　佉毗智　緘壽　緘壽　多智婆智

何以故。世間最貴無過于僧。良善福田賢圣所敬眾善守護。即說咒曰

佉智　佉住　佉毗智　緘壽　緘壽　多智　婆智　兜帝　阿彌帝　阿周帝

若有為某甲作惡咒詛。若和合毒藥。若真若偽所作非法。若前身若今身。行業眾惡一切重罪。皆悉滅之。即說咒曰

摩烋波　烏摩陀　蓰陀禰　佉傴他　波提　蓰陀禰　頻頭摩提　至帝　至多提婆　蓰陀禰　阿渒　旃陀渒　悉波訶

若有人誦持六字神咒王經。假令咒枯樹可得還生枝葉。何況咒人身。使某甲得受百歲得見百秋。諸佛所說阿難所傳。若人讀誦通利悉皆自護。眾惡遠身恒與善居。若咒他者能除彼人眾苦惡患。誦者斷五辛至心鮮潔然后乃能行之。諸難兇禍無有遺余吉無不利。即說咒曰

呵呵遮利　呵呵那彌　呵呵浮丘陀摩提　呵呵浮丘陀　尼劬沙　呵呵尼呵　陀佉傴陀　尼毗沙　佉傴陀　伊禰　彌禰　陀弊　陀陀弊　悉波呵

南無佛觀世音菩薩摩訶薩。南無法。南無比丘僧。禮彼大士。然后說是神咒。愿此咒常吉。觀世音觀照我身觀世音觀照我身憐愍我故。即說咒曰

烏呵尼　無呵尼　阿陀　尼阿陀　毗阿陀　阇毗尼　耽毗尼　安陀隸　那陀隸　斯鼻提　安陀　羅婆斯　薩陸豆　率吒婆羅　豆率吒　貿耽阇波　夜耽波　夜無呵夜　尼波羅　夜耶波某　羅提　槃某遮提　盧婁至吒　般陀斯　至吒般陀斯　悉波呵

此咒能護一切厄難。鮮凈光明解脫無垢觀照一切濟度眾難迷荒惡魔。現世護身。師子狂象虎狼猿猴。及諸毒獸欲害人者皆悉被縛。我今為某甲及共行伴。一切咒力所向之處愿無不吉。即說咒曰

知[酉*益]利　知利　收利　摩登耆　旃陀利　羅叉羅叉　羅耶　悉波呵

南無佛陀。南無達摩。南無僧伽。必愿此咒令大吉。善用此咒法。當用之日洗浴鮮潔凈除垢穢。不得行淫不食五辛飲酒。啖肉以白疊綖手提其綖。誦咒七遍一遍一結。若有官事被言。若有斗諍。若有咒詛。及一切眾惡悉皆滅之。咒訖此綖系著其人凈衣帶中。事過之后。請佛及僧燒眾名香。即就靜坐讀大乘經設供齋會任力有無報佛慈恩主自解愿永絕八難善愿從心即說咒曰

[酉*益]豆摩帝　耶舍波帝　波沙　無婆帝　烏受波帝　郁多羅尼　阿叉　夜波帝　阿[少/兔]膻　帝目視　婆羅婆某帝婆羅婆只豆　悉波呵

南無當來過去現在常住三世無量諸佛。文殊師利普賢彌勒首楞嚴三昧。請佛觀世音消伏毒害。虛空藏寶幢孔雀陀羅尼六字章句。堅意菩薩不污菩薩。各稱一切得道賢圣。歸依如是菩薩摩訶薩眾。如前三稱三寶。然后說此大神陀羅尼咒。即說咒曰

迦羅尼　摩帝毗　怒多尼　伽帝婆羅　毗耶舍　首羅　婆隸　陀[少/兔]提　散陀婆提　郁多羅尼　舍陀某佉　舍陀娑羅毗舍　膻陀　迦梨舍　婆薩那　婆伽帝　究舍羅　婆娑尼　阿[少/兔]散帝　毗散帝　知帝　阿知帝　湯那伽帝　阿湯那伽帝　阿婆娑利　舍婆羅禰目隸　牟羅牟羅　婆陀禰　舍尼　婆羅陸　須梨婆帝　殊帝　婆羅陸　須毗摩隸　庵摩隸

此咒能除一切冥闇如來所持諸天敬愛。善神擁護梵天解悟。帝釋奉事護世營護。決了大圣仙賢受持和合。眾生解脫系縛。四天以下及人民眾斷絕煩惱降伏魔怨。化令外道摧惡就善。諍嫉論說憍慢之心。善無不慈增崇善根。超越法師不舍大眾。悅人學習守護經典。甚深法藏利益三寶。愍念一切眾生之類。莊嚴眾義有如是利。名無盡藏此陀羅尼句非護能護。若復有人能讀誦者。得三十三無疑畏難。用此咒法清晨早起洗手漱口燒香禮拜三遍讀誦。所行之處言語談論。一切向處無常不勝。眾人貴敬見者歡喜。怨家降伏有如是利益。一心奉持此陀羅尼章句者也

佛說六字神咒王經