　　No. 1334 [Nos. 1147, 1333]

如來方便善巧咒經

　　　　隋三藏法師阇那崛多譯


如是我聞。一時婆伽婆。在雞羅娑山頂諸天所居仙人住處。與大比丘眾五百人俱。復有五百諸大菩薩摩訶薩眾俱。其名曰彌勒菩薩。虛空藏菩薩。普賢菩薩。無邊華菩薩。普華菩薩等。此諸菩薩皆悉住于一生補處紹尊位者。爾時世尊于彼林中。與諸大眾前后圍繞。時一比丘為鬼所持。形體裸露不自覺知。舉手叫喚言語粗獷。更一比丘著邪背佛。在虛空中嗚呼出聲不得自在。時虛空藏菩薩。見聞是已即從坐起。偏袒右肩右膝著地。合掌向佛白言世尊。是虛空中作是聲者。誰之所為復何因緣。此一比丘形體裸露舉手唱叫

爾時世尊告虛空藏菩薩摩訶薩言。善男子是一比丘惡鬼所捉。復一比丘著于邪魅。時虛空藏菩薩白佛言。世尊如來今日憐愍一切諸眾生故。除滅一切諸病苦故。應說神咒

爾時世尊以神通力。令虛空中有六如來。忽然而現各各說咒。一名毗婆尸佛。二名尸棄佛。三名毗舍浮佛。四名拘婁孫佛。五名拘那舍牟尼佛。六名迦葉佛。時毗婆尸佛住在虛空。為護一切諸眾生故。除滅一切惡邪鬼故。而說咒曰

南無佛陀耶(一)南無達摩耶(二)南無僧伽耶(三)唵(四)呵羅呵羅(五)醯隸醯隸醯羅耶(六)南莫結隸結羅耶(七)阇健模柘那耶(八)南無那摩蘇婆訶

爾時毗婆尸佛說是咒已。告虛空藏菩薩言。善男子若清信士及清信女。有能受持讀誦于是陀羅尼者。一切刀杖不能加損。一切水火所不能害。非人惡鬼不能侵惱終不橫死。若中毒藥變成美食易消無病。若欲食時先取一匙七遍咒之。然后乃食。能除一切咒詛厭魅。一切諸病皆得除愈。壽命延長耳所聞事憶持不忘于睡眠中夢見諸佛。若復有人被厭魅者。于其耳邊誦咒七遍。是人聞已即便除愈。若復有人著于癲病及白癲者。應以蘇摩那華。熏胡麻為油。取青木香青蓮華懷香草東門東。皆悉等分令使作末。和油煎之咒一百八遍。涂其身上即便除愈。一切諸病皆能破之。爾時尸棄佛住在虛空。為護一切眾生。除一切病斷一切鬼邪故。說是神咒

南無佛陀耶(一)南無達摩耶(二)南無僧伽耶(三)南無尸棄泥多他伽多耶(四)唵(五)缽柘缽柘(六)波柘耶(七)薩婆菩多男(八)闡大邏耶(九)缽邏毗甜(十)薩婆呵

爾時尸棄如來說是咒已。告虛空藏菩薩言。善男子是陀羅尼。無量百千億那由他諸佛所說。我今亦說。為欲憐愍一切眾生。除一切病卻一切鬼。及諸惡夢枉橫死等。虛空藏若善男子及善女人。有能晝夜憶念誦持是神咒者。終不為于惡病所惱。及諸惡人之所[示*厭]魅。于睡眠中夢見諸佛。若舍身時得值彼佛。于其佛所克獲道證。虛空藏是陀羅尼威力無量。我今為汝更略說之。若有善男子善女人。欲斷一切病。當取五色縷結其咒索。若有疫病取蘇摩那華油。咒一百八遍。涂其身上即得除愈。若護自身令安隱者。咒水一百八遍。散于四方結其界場。取五色縷結咒索帶行。小兒著邪者。取青色縷結為咒索。若值惡邪之所嬈亂悶無省者。于其耳邊誦是陀羅尼。乃至七遍即得除愈。如是等一切事中隨意所用

爾時毗舍浮佛住在虛空。為護一切除諸眾生一切病苦。斷一切惡鬼故。說是陀羅尼

南無佛陀耶(一)南無達摩耶(二)南無僧伽耶(三)南無毗舍浮誓多他伽多耶(四)唵(五)迦羅迦羅迦羅(六)居路居路(七)居盧蹉大男(八)居嚧薩婆伽羅拏(九)蘇婆呵(十)

爾時毗舍浮佛說是咒已。告虛空藏菩薩言。善男子是陀羅尼。賢劫之中所有諸佛。及三世諸佛皆悉說之。我今亦說。虛空藏汝應護持。若有善男子善女人。受持讀誦是陀羅尼。一切刀杖所不能害。一切惡毒亦不能傷。諸瘧熱病皆得遠離。水不能漂火不能燒。終不橫死。一切惡病亦不能侵。唯除宿業定報。若有比丘比丘尼優婆塞優婆夷。于晨朝時應凈澡浴著凈潔衣。在佛像前燒好妙香。誦持是咒足一百八遍。一切厭魅咒詛等事悉不能害。一切病苦皆能遠離。舍除諸障壽命延長。所有錢財什物隨心所樂莫不稱遂。若有惡人惡賊。縣官帝主先意慰喻。一切眾生無不同意。若有恐怖斗諍縣官所對者。取白色縷誦咒一百八遍。結咒索帶行者。于諸事中皆悉得勝。若欲長壽者取酪蜜稻谷華和之。以匙抄咒一遍擲火中。乃至一千八遍即便如意。若欲除自他諸障念。一切錢財珍寶等。離一切惡成就一切功巧。受持一切咒降諸怨敵者。取懷香草香末香尸利沙華多伽羅香石上華恭居摩香香附子帝釋手草香。樹枝出白汁者取等分作末。和之咒一千八遍。涂身上即得如意。若欲見縣官大臣等。取樹枝出白汁者然火。咒胡麻一撮咒一遍。擲著火中燒之。乃至一千八遍即得如意。若欲治毒藥者。于佛像前用泥涂地。取紫剛木枝長二寸截一百八枚。內酥蜜中。一一稱彼人名字擲著火中。咒之即得如意。若欲除一切惡鬼者。取燒死尸殘火頭一百八枚。各咒一遍擲火中燒之即便除愈。如是等一切處中用悉皆得。唯除損害眾生身命

爾時拘婁孫佛住在虛空。為護一切眾生除一切病。斷一切惡及鬼魅故。說是咒曰

南無佛陀耶(一)南無達摩耶(二)南無僧伽耶(三)那莫迦啰腳村大耶(四)多他伽多耶(五)阿啰漢坻(六)三藐迦三佛陀耶(七)唵(八)迦吒迦吒迦吒迦吒(九)翅致翅致翅致迦耶(十)那莫薩婆多他伽坻馥(十一)阿啰呵大地耶(十二)三藐三菩提毗(脾咩反)邪蘇婆呵(十三)

爾時拘婁孫佛說是咒已。告虛空藏菩薩言。善男子是陀羅尼。乃至恒河沙等同名拘婁孫佛。并及三世諸佛所說。贊嘆隨喜。若人受持是神咒者。于未來世末劫之中。建立三寶能生正信。若比丘比丘尼優婆塞優婆夷。于晨朝時凈潔洗浴著新凈衣。辦具種種妙好香華。供養于佛誦念是咒一百八遍。彼人則能知于七世宿命之事。若生天上為天中尊。若在人間得作人主。若能如法盡命受持。舍壽之時生安樂國。若能如是常誦持者。于現身中離于一切種種病苦。得陀羅尼聞持不忘。若欲飲食未入口時。先咒七遍然后食之。如是則離一切毒病。若欲為他除災患者。咒于凈水一千八遍。用澡浴身然后行之。若咒惡瘡用赤銅刀子。如是等諸事誦咒七遍即便如意。若能常誦持者。錢財自然破一切毒。一切障礙惡鬼魔邪皆悉遠離。若欲得見于佛身者。至清凈處若在道場或在塔前。牛糞泥地燒沉水香。誦于此咒一千八遍。頭東向臥夢見諸佛。隨心所愿無不稱遂。彼佛如來即便開示。是汝命長是汝命短。或有缺少。如是等事悉皆示現。爾時拘那含牟尼佛住在虛空。為護一切眾生迷荒。除一切病斷一切惡諸鬼魅故。而說是咒

南無佛陀耶(一)南無達摩耶(二)南無僧伽耶(三)那莫迦那迦謨那頤(四)多他伽多耶(五)阿啰漢坻(六)三藐迦三佛陀耶(七)唵(八)薩啰薩啰薩啰薩啰(九)賜啰波耶(十)達摩達摩達摩達摩(十一)度無度無度摩耶(十二)那莫迦那無那頤(十三)多他伽多耶(十四)阿啰漢坻(十五)三藐迦三佛陀耶(十六)悉淀妒漫多啰缽大(十七)蘇婆呵(十八)

爾時拘那含牟尼佛說是咒已。告虛空藏菩薩言。善男子是陀羅尼。若有善男子善女人。常能讀誦受持之者。是人永得離于怖畏及諸怨敵。水不能漂火不能燒。一切毒藥若誤食者。變成甘美資身益壽。無有橫病橫死等難。壽命延長增加官位。常為一切諸佛護念。若有先業諸障起時。日三誦之悉得除愈。若欲治他疾病苦者。隨所有力辦于食飲。及雜香華若沉水香若熏陸香。作凈好湯咒千八遍。洗浴于身爾乃行咒。是諸病苦及惡邪鬼。所附著者皆得除愈。若治癩病身體腫癖風冷病等。取菖蒲末以白蜜和。佛前誦咒一千八遍。空腹服之即便除愈。若有四日三二一日諸瘧病者。亦于佛前用牛糞泥涂道場地。取蘇摩那華以用作鬘。著于頭上即便遠離。若被厭魅乃至悶絕不覺知者。于其耳邊為誦此咒一百八遍即便除愈。若有羊癲及諸狂病。或為迦吒富單那毗舍遮鬼等之所著者。于佛像前以牛糞泥涂地。如上燒好妙香。取所供養佛前萎華。咒一千八遍火中燒之。熏其鼻孔即得除愈。如是等一切病中隨其事用

爾時迦葉佛住在虛空為護一切無量眾生除一切病斷一切惡諸邪魅故說是神咒

南無佛陀耶(一)南無達摩耶(二)南無僧伽耶(三)南無迦葉波多他伽多耶(四)唵(五)呵啰呵啰呵啰呵啰(六)呵呵呵(七)南無迦葉波耶(八)阿啰漢坻(九)三藐三佛陀耶(十)悉著呵妒(十一)摩多啰缽陀(十二)蘇婆呵(十三)

爾時迦葉佛說是咒已。告虛空藏菩薩言。善男子是陀羅尼。三十三恒河沙等諸佛所說。汝當受持讀誦修行。虛空藏若有善男子善女人晝夜。三時誦是咒者。即得現前夢見諸佛。離諸業障。唯除宿世決定報耳。于一切事隨意所欲。若有癩病及白癩等。于佛像前牛糞泥地。燒好妙香。取供養佛所有萎華。咒一千八遍。搗末水和佛前服之即得除愈。若有長病及諸疫疾治法亦然。若病頭痛亦用華末涂其額上。女人難產用此華末。和油煎之涂其女根。有如是等隨其事用無不蒙益。若疥濕瘡亦用萎華。細末酥和火上煎之。咒千八遍涂上即愈。若欲止雨亦取萎華。咒千八遍露地燒之。令其作煙即時便晴。若大風起雷電震雹亦得除止。若著瘧病一日二日乃至四日。亦取萎華咒千八遍。細搗作末酒和服之即時除愈。著羊癲者咒華如前。若燒若服皆得除愈。若被[示*厭]魅或毗舍遮諸鬼神等之所捉持。或風冷病月食病等。和水服之。諸如是等一切疾病。悉于佛前牛糞泥地。咒于萎華一千八遍。或燒或服皆悉除愈各受安樂勿生疑惑。應決定信隨心用之

爾時釋迦如來亦在虛空。為護一切無量眾生。除一切病斷一切惡諸邪。鬼故說是神咒

南無佛陀耶(一)南無達摩耶(二)南無僧伽耶(三)南無貰迦牟尼夷(四)多他伽多耶(五)阿啰漢坻(六)三藐三佛陀耶(七)多地他懼迷懼迷(八)摩呵懼迷(九)多梨多梨(十)摩訶多梨(十一)柘梨柘梨(十二)摩呵柘梨(十三)大[口*梨]大[口*梨](十四)摩呵大梨(十五)帝[口*梨]帝[口*梨](十六)摩呵帝梨(十七)呵呵翅隸翅隸(十八)摩呵翅隸(十九)諸嚧諸嚧(二十)摩呵諸嚧(二十一)覓隸覓隸(二十二)摩呵覓隸(二十三)帝隸帝隸(二十四)摩呵帝隸(二十五)度迷度迷(二十六)摩呵度迷(二十七)柘梨柘梨(二十八)摩呵柘梨(二十九)詰唎詰唎(三十)摩呵詰唎(三十一)折隸折隸(三十二)摩呵折隸(三十三)蘇婆呵(三十四)

爾時釋迦如來說是咒已。告虛空藏菩薩言。虛空藏若善男子善女人。受持讀誦是陀羅尼者。一切刀杖所不能加。一切水火亦不能害。一切惡病所不能惱。終不橫死。如前六佛所說神咒等無有異

爾時虛空藏菩薩摩訶薩。白佛言世尊。如上諸佛所說神咒。我當護持。我今亦說護持一切無量眾生。除一切障斷一切業。滅一切罪消一切殃。去一切鬼卻一切邪愈一切病。以如是故說此神咒

阿他佉羅利(一)迦伽啰(二)菩提薩埵(三)摩呵薩埵(四)婆伽婆梨多(五)迷多大符柘多(六)阿呵摩[鏍-糸+廾](七)婆伽婆(八)喻婆煩塞(九)薩鞞衫缽唎波簸(十)遲耶南(十一)尼婆啰膩(十二)薩婆浮休多(十三)尼婆啰膩(十四)薩婆嚧伽(十五)尼婆啰膩(十六)哆地夜他(十七)至詈至詈(十八)摩訶至詈(十九)妒漏妒漏(二十)摩訶妒漏(二十一)夕和隸夕和隸(二十二)摩訶夕和隸(二十三)[口*(文/巾)](馨翅反)詈[口*(文/巾)]詈(二十四)摩訶[口*(文/巾)]詈(二十五)蘇婆呵(二十六)

爾時虛空藏菩薩摩訶薩。說是咒已白佛言。世尊如是神咒。無量神力不可思議。若有善男子善女人惡鬼所持以諸縷綖作于咒索。一百八遍帶行坐者。是諸惡鬼即便舍離。復更取蘇摩那華好凈牛酥白芥子等。和置一處誦咒一遍一擲火中。如是乃至一百八遍。一百八擲即得除愈。若有惡人欲來害已。取鑌鐵刀子咒一百八遍。斫彼惡人所行道徑便不能害。或復咒水散于四方。結四方界止住其中。一切諸惡則不能加。欲護自身令無損者。以五色縷索作于繩。咒百八遍坐起帶行。若欲除毒手把藥草以咒咒之。若為除病應當咒油。一百八遍涂之即愈。若患耳者取青木香。細搗作末油內煎之。著于耳中。若患腹者咒于姜水一百八遍服之即愈。若患牙齒蟲風齲者。取蘇摩那木枝咒一百八遍以口嚼之。并揩牙齒即便除愈。小兒患者當結白縷。以為咒索令其帶行。若患頭者或用刀子。或用于手咒百八遍即得除愈。若被[示*厭]魅當咒刀子以用解之。若斷惡風雹雨。咒石榴枝以用擬之。斷惡毒藥咒水用之。諸如是等一切事中隨意所用。于一切處在佛像前泥地。散華燒香如法受持。如是諸佛所說此咒經已。虛空藏菩薩并及一切諸大菩薩阿羅漢等。聞佛所說歡喜奉行

如來方便善巧咒經