　　No. 406 [Nos. 405, 407-408]

佛說虛空藏菩薩神咒經

如是我聞。一時佛在佉羅帝耶山仙圣住處。與無數大比丘眾俱。大菩薩眾數如恒沙無量無邊。演說如來功德經已。爾時西方有如意寶珠。自然而現。百千釋迦毗楞伽寶珠以為眷屬。彼如意寶珠所出光明。皆悉瞙徹。此間人天聲聞菩薩所有四大光明色像皆滅無余。唯除如來及如意寶珠。其余皆與無量無邊不可言說虛空同相

爾時世尊光色益明。時會眾生各不相見。亦不得觸身色形相其所視方不見日月星宿光明。眼不見色。耳不聞聲。鼻不嗅香。舌不知味。身不覺觸。心心數法無我我所。唯見如來色相光明如意寶珠。在會菩薩住十地者。得首楞嚴三昧者。一生補處者。最后身者。心不怖畏。何以故。以解諸法真如寶相第一義空故。其余菩薩諸聲聞眾天龍夜叉阿修羅緊那羅呴槃荼毗舍遮富多那迦吒富多那人及非人諸來會者。皆悉驚怖。或于此彼不相知見。是何事乎無咨問處

爾時會中有菩薩摩訶薩。名曰梵音。從坐而起合掌向佛。而說偈言

　諸法真實義　　眾生不能知
　愚于六根中　　貪著色陰故
　以不見一陰　　推求于色相
　今有如是眾　　疑惑于佛法
　唯愿佛世尊　　為說真實相
　得解于此彼　　速證如空忍
　禪定勇猛士　　不可論說身
　如意摩尼寶　　在頂而顯現
　釋迦楞伽寶　　相去亦不遠
　彼來諸眾生　　勇健到彼岸
　皆有大智慧　　欲來見世尊
　必說甚深法　　決定無有疑
　唯愿佛世尊　　安慰諸來眾
　成就于眾生　　大士之所行　

爾時世尊便說偈言

　如汝之所說　　三昧力所為
　其有智慧者　　乃得聞是事
　虛空藏菩薩　　大士之所行
　無依無戲論　　三昧力如是
　堅住于二見　　愚惑之所行
　以著斷常故　　不解于此彼
　若于此二見　　欲得解脫者
　不應著諸欲　　速得證諸地　

佛告梵音。善男子。初行菩薩。先當為說有緣想行六波羅蜜。若能解知四大之性是生滅法。然后為說一切諸法不可言說。無有自相不生不滅無緣無所有。一切諸行皆悉如是。能如是觀則離斷常亦無怖畏。于一切法無緣無觸則能速滿六波羅蜜。亦復不著斷常諸見。佛神力故令此大眾諸來會者。見聞覺知皆悉如前

爾時世尊。即舉右手告大眾言。虛空藏菩薩今從彼來。而此菩薩禪定如海。凈戒如山。智如虛空。精進如風。忍如金剛慧如恒沙。諸菩薩幢。趣涅槃者導。善根河池。貧者寶瓶。闇冥者日。失道者月。怖畏者山。煩惱病者良藥。凈諸見水摧諸魔怨。猶如霜電治。破戒者如安阇那藥。諸善根地。眾華中鬘。照惡行者鏡。無慚愧者眼。病者良醫。疲懈者床坐。能充饑虛如尸利天能除渴乏。如月愛珠。照禪定者如日愛珠。行菩提道者車。游戲禪定者池。修助道法者華鬘。行諸波羅蜜者妙果。照十地者如意寶珠。覆住首楞嚴三昧者如波利質多羅樹。斷諸見結如利刀。除去習氣如金剛。能伏魔怨智如猛火。其身即是諸佛法器。緣覺華鬘聲聞衣服。諸天眼目人之正導。畜生所依餓鬼所歸。地獄救護眾生法器。菩薩般車三世諸佛輔佐守法城門。已能莊嚴佛十八法具一切智。彼族姓子應受一切眾生最勝供養唯除如來。汝等諸來會者皆應往近。隨其意力供養。恭敬尊重贊嘆。以種種珍寶寶幢幡蓋華香瓔珞。凈治道路而嚴飾之。汝等不久亦當得成如是法器。時會一切諸來大眾皆從坐起。叉手合掌向虛空藏菩薩所來方面。欣喜敬禮瞻仰無厭

爾時會中。諸大菩薩摩訶薩。及大聲聞天王龍王夜叉王阿修羅王迦樓羅王緊那羅王摩睺羅王五通諸仙皆作是念。我等當以何等最勝供具奉獻供養彼族姓子。爾時虛空藏菩薩摩訶薩即變此娑婆世界。無有山陵曠野堆阜溝壑。除去臭穢風塵惡聲。化生七寶諸樹華果出微妙香。依地草木皆成七寶。一切眾生所有病苦及地獄苦皆悉除滅。衣服飲食諸莊嚴具隨意滿足。身色端正諸根完具。無有煩惱其心寂靜。樂修善根深信三寶。諸來會者一一眾生兩手皆有如意寶珠。一一寶珠皆出光明遍照娑婆世界普令大明。出妙天樂種種音聲。雨種種天衣瓔珞華果。多摩羅跋牛頭栴檀碎末雜香盛以妙器。其道兩邊化作寶堂猶如帝釋毗者延堂。其堂皆有端嚴天女。如第六天王勝妙婇女作天伎樂。世尊頂上虛空中有大寶蓋。縱廣一百由旬。眾寶莊嚴如梵華蓋。諸寶羅網金縷真珠。以為間錯皆出音樂。地生草木華果枝葉亦出天樂。其音皆演大乘正法六波羅蜜。眾生聞者皆得不退阿耨多羅三藐三菩提。時會大眾見虛空藏菩薩現大莊嚴。心生欣慶得未曾有。皆作是言。我等當以何物于世尊前敷置法坐。令彼族姓子而坐其上。爾時佛前有大蓮華自然而出。縱廣十里白銀為莖黃金為葉馬瑙為臺梵光寶為須。復有如是百千蓮華而圍繞之。虛空藏菩薩于蓮華上結跏趺坐。頂上有如意寶珠。虛空藏菩薩所將眷屬皆悉坐于蓮華之上

爾時彌勒菩薩即以偈問藥王菩薩。昔來諸菩薩有大名稱者先禮佛世尊

　然后乃就坐　　今此大士眾
　現妙莊嚴事　　亦不禮世尊
　輒便就于坐　

爾時藥王菩薩摩訶薩以偈答彌勒菩薩摩訶薩

　今此大士者　　已住佛深法
　不見有眾生　　不分別己身　

彌勒菩薩復以偈問

　若不見眾生　　必住于實際
　何故現莊嚴　　愿答以決定　

藥王菩薩復以偈答

　勇猛方便者　　欲成就眾生
　凡愚分別行　　不解真實義
　唯知于世諦　　不達真故苦　

爾時世尊告族姓子。善哉善哉。如汝所說。一切凡夫不能知一須陀洹所行方便及以解脫。假令一切眾生是須陀洹不能知一斯陀含所行方便及以解脫。如斯陀含阿那含阿羅漢不能知一辟支佛所行方便及以解脫。一切眾生皆是法伽劫。辟支佛不能知。一得無生法忍菩薩摩訶薩所行方便成就眾生及以解脫。一切眾生皆得無生法忍。不能知一得首楞嚴三昧諸無礙智通達第一義菩薩摩訶薩所行方便及以解脫。此虛空藏菩薩摩訶薩已過無量無邊劫得無生法忍諸無礙智首楞嚴三昧通達第一義。悉能知此諸來會眾心之所行及諸煩惱。或有眾生見大莊嚴微妙之事皆得住于離欲之地。是族姓子于彼處沒而來此間現。如虛空神通智慧三昧令諸眾生生厭離心。然后復現世諦莊嚴三昧。令無量眾生得成就如是三昧。不與聲聞辟支佛共。若彼族姓子現第一義無生莊嚴者。一切人天乃至八住菩薩皆生驚疑。而不能知所行相貌。如是甚深佛法功德。彼族姓子以方便智于一切佛法海中。心無有疑不由他知一切菩薩摩訶薩秘密法中。猶如勝幢能示眾生善道及涅槃道。能治眾生煩惱心病及以身病。有諸眾生于生死曠野為邪見所沒。而不能知趣向善道及涅槃方便者。常應深心稱虛空藏菩薩名號。禮拜恭敬燒阿伽樓香而供養之。彼族姓子。視其染心及以煩惱。隨彼煩惱諸見愚癡及先善根調伏之心。若于佛所法所僧所而種善根。或行布施福業持戒福業修定福業。隨其所應若夢若寤。以大方便示其正道。以正方便故速離邪見邪行邪愿邪心邪趣。令彼眾生身口意正行正愿。善友速能消除穢惡煩惱離諸惡趣。不壞善因心得自在住甚深忍。若有眾生種種身病顛狂心亂。眼不見色口不能言身分壞者。當以深心稱虛空藏菩薩名號。為除病故燒阿伽樓香若多伽樓香。禮拜供養。彼族姓子。于其夢中現梵天眾若帝釋象尸利天象。若薩羅婆沙帝天象若剎帝利象。若大臣象若父母象。若男女象。在其前立。隨其所應示所方藥及所須物。令彼病人因此一方病滅無余。若有勸導求財物者學問求多聞者。坐禪求智慧者求名譽者。求巧術者求聚落者。求尊貴者求色力者。求種族者。求音聲者。求男女眷屬者求布施持戒乃至智慧者。求妙音聲令眾樂聞者欲遠離惡者。欲令他住布施乃至住智慧者。欲得長壽者欲得資生無亡者。欲令慳吝者修舍毀戒者。住戒懈怠者精進邪慧者。正慧未住乘者住乘自求乘者為他求乘者。無大悲心者不自為身但為眾生。以何方便令此眾生于阿耨多羅三藐三菩提不退轉。住大方便四無量心。應當禮拜恭敬虛空藏菩薩。若于空處若園林中。燒多伽樓香若迦荼阿菟羅香。合掌歸向敬禮十方。禮已應說是咒

啰[可*丁]侄他　阿弭唎鑠　阿弭唎鑠　迦噌奶迦(上)柘(上)羅(上)柘羅毗(上)柘(上)羅(上)珊柘(上)羅迦噌奶(奴綺反余同)迦(上)曷啰(上)磨啰(上)曷啰(上)磨啰(上)毗(上)伽(上)阿唎磨磨法(上)菩(上)噌阇(上)磨那(上)迦噌奶迦(上)真多磨奶(奴綺)車啰(上)夜迦噌奶迦(上)娑(上)啰(上)皤奢(盡何)迷娑(上)他跋夜　阿賢禳(如何)阿唎娑(上)[湖-古+目](眀曾反下同)共(翟栱反下同)娑(上)[湖-古+目]共(音同上)戶噌底(都彌反下)毗(上)[卄/豍](父迷)伽(上)共(同上)提(徒爾)唎瑟知(上)[壹*(支/早)]伽(上)共(同上)迦噌儞迦(同上)連唎夜睹磨阿奢(同上)夜娑(上)啰(上)皤跋陀(上)柘(上)阿(上)輸迦(上)伽(上)底娑(上)婆訶

若能如是誦持是咒。彼族姓子。若作人形若鳥獸形。以示其人。隨彼福德。而為說法示一方便。以一方便能令百千那由他眾生來住乘者。或住聲聞辟支佛乘。以少時方便令住不退無上大乘。得種種三昧諸陀羅尼諸忍諸地。彼族姓子有不可思議大方便智成就大悲。或有眾生能量虛空分齊無有能量。虛空藏菩薩大方便智大慈大悲禪定三昧力成就眾生者。彼族姓子成就如是不可思議諸善功德。若有眾生其心質直無有諂曲。安住正見不自高身不他人。離于慳嫉無有虛偽心清凈者。彼族姓子起憐愍心。教令精進示正方便。令彼眾生以是方便精進力故。離諸衰患能發阿耨多羅三藐三菩提心。回一切善根于阿耨多羅三藐三菩提不退轉。以此方便精進力故能遍滿足六波羅蜜。勤行精進疾成阿耨多羅三藐三菩提。虛空藏菩薩成就如是不可思議功德勤行精進成就眾生爾時彌勒菩薩白佛言。世尊。何因緣故彼族姓子頂上獨有如意寶珠。余菩薩無邪。佛告彌勒。彼虛空藏菩薩成就大悲。于諸苦危犯根本罪趣向惡道燒滅善根而自毀。懷于此眾生是大良藥住。黑暗眾生為作大明猶如日照。若有眾生犯根本罪。疑箭在心破壞法器。永墮棄損喪失善根。必墮惡趣無歸無依智者所棄耶惡眾生。彼族姓子能示正道。除滅煩惱令離惡趣。若有眾生貪欲嗔恚愚癡多者。言無因果不畏后世。積聚無厭常行貪嫉。乃至專行十不善業。亦教他行。彼族姓子猶如船車能示善道及涅槃道。是故彼族姓子。唯除如來。一切世間人天皆應供養

爾時彌勒菩薩白佛言。世尊。何等是根本罪。若有眾生犯根本罪。燒滅善根趣向惡道。永墮棄損離人天樂。彼族姓子云何除罪。以善道樂及涅槃樂而充足耶。佛告彌勒。剎帝利王有五種根本罪。若剎帝利王犯此罪者。燒滅善根趣向惡道永墮棄損離人天樂。何等為五。剎帝利王若取佛物招提僧物。若教他取。是名初罪。謗聲聞法謗辟支佛法謗大乘法。為作留難隱蔽覆藏。是第二罪。若有信心出家。剃除須發身著染衣。或有持戒或不持。戒。脫其袈裟逼令還俗。或時系閉或加杖楚。或斷其命。是第三罪。若作五逆。殺父殺母殺阿羅漢破和合僧惡心出佛身血。于此五業若造一業。是第四罪。謗無因果不畏后世。常行十不善業亦教他行。身自堅住教他堅住十不善業。是第五罪。若剎帝利王于此五罪若犯一罪。是剎帝利王燒滅善根趣向惡道永墮棄損離人天樂。彼族姓子為是人故。于離車出現身受生。或作沙門形象威儀。或作婆羅門形象威儀。為剎帝利王說。一切智所說甚深未曾有。修多羅經諸陀羅尼諸忍諸地。令剎帝利王發露懺悔修戒。聞定慧勤行精進得生善處。大臣輔相有五種根本罪。何等為五。大臣輔相若取佛物僧物。是名初罪。若破壞城邑聚落毀害人民。是第二罪。誹謗正法如上所說。是第三罪。毀出家人令其苦惱如上廣說。是第四罪。于五無間若作一業。是第五罪。大臣輔相于此五罪。若犯一罪如上所說。聲聞弟子有五種根本罪。何等為五。一者殺。二者盜。三者淫。四者妄語。五者惡心出佛身血。聲聞弟子于此五罪。若犯一罪如上所說。初行菩薩有八種根本罪。毀壞大乘燒滅善根趣向惡道永墮棄損離人天大乘之樂。久住生死離善知識。何等為八。此諸眾生以惡行故生此險惡五濁世界。以少善根故近善知識得聞甚深大乘經典。其人淺智善根微薄。發阿耨多羅三藐三菩提心。初行菩薩聞說甚深法空經典如其所聞受持讀誦。為淺識者隨其所聞義而為演說。彼人聞法心生怖畏便退阿耨多羅三藐三菩提發聲聞心。此初行菩薩犯根本罪。以犯罪故燒滅善根趣向惡道永墮棄損離于人天涅槃之樂毀菩提心。是故菩薩應當先知眾生心行然后漸次而為說法。譬如入海漸漸轉深。為此人故虛空藏菩薩處處受身。令初行菩薩隨所犯罪畏墮惡道。若聞虛空藏菩薩名號。聞已歡喜欲得睹見懺所犯罪。于夜后乃燒阿伽樓香多佉羅香。合掌恭敬稱虛空藏菩薩名號。彼族姓子。隨其所應現種種身。或現自身或梵釋身乃至現男女之身。在其人前即令初行菩薩隨其所犯懺悔除罪。亦復為說無上大乘甚深方便三昧陀羅尼諸忍諸地。令離惡道怖畏不退阿耨多羅三藐三菩提。發大精進猶如金剛。行六波羅蜜速證阿耨多羅三藐三菩提。虛空藏菩薩若不現身應當求請阿樓那天。作如是言。南無阿樓那天。成就大悲有大威勢菩薩現時。光明照曜遍閻浮提并照我身。愿以我言白虛空藏菩薩。便我夢中而得見之示我方便令我懺悔根本重罪。得摩訶衍智慧圣眼。爾時應當眠寢本處至阿樓那出時。虛空藏菩薩為初行菩薩夢中現身。為說大智方便令其悔罪。亦不忘失菩提之心逮得三昧堅住大乘速滿足六波羅蜜。不久當得阿耨多羅三藐三菩提。是名初行菩薩第一之罪

若初行菩薩語眾生言。汝于大乘不能善修般若波羅蜜。亦復不能得成阿耨多羅三藐三菩提。汝應速發聲聞辟支佛心。汝可速得出離生死。余如上說。是名初行菩薩第二之罪

復次若初行菩薩說眾人言。汝何為堅持波羅提木叉戒。應速發阿耨多羅三藐三菩提心。讀誦摩訶衍經。若以煩惱故起身口意不善業不者。皆當除滅不受果報。余如上說。是名初行菩薩第三之罪

復次若初行菩薩語眾生言。族姓子。汝不應聽受聲聞經法應當覆藏。何以故不能令汝得大果報。永斷煩惱應當聽受摩訶衍經。令汝惡行一切消滅。速證阿耨多羅三藐三菩提。若彼眾生受是見者。犯根本罪。是名初行菩薩第四之罪

復次若初行菩薩為名利故。讀誦解說摩訶衍經。作如是言。我是摩訶衍人。見他得利心懷嗔恨。自高其身卑下他人。以嫉妒故自說己身得過人法。是人于摩訶衍中而犯重罪趣向惡道永墮棄損。猶如有人欲入大海。修治船舫欲至寶所。中路船壞喪失身命。初行菩薩亦復如是。欲入摩訶衍海以嫉妒故而作妄語。毀破信船斷智慧命。是摩訶羅凡小菩薩犯根本罪。是名初行菩薩第五之罪

復次族姓子。未來世中當有出家在家初行菩薩。受持讀誦甚深空義。三昧陀羅尼諸忍諸地。大人所行諸莊嚴事。大乘經典。作如是心。為他解說此諸法者。是我所證我令以大悲故為汝解說。汝應修習汝亦不久于此深法當自知見。彼人不言我但讀誦此甚深法為他解說而實未證。忘說己身得三世諸佛菩薩摩訶薩諸賢圣人量過大海所證之法猶如有逕過曠野饑渴所逼。甚大疲乏趣彼樹林樹。求索飲食舍甘果樹往趣毒樹。食其果實即便命終。我說此人亦復如是。得難得身值善知識遇大乘法。貪利養故虛自稱舉卑下他人。如是之人。犯根本罪趣向惡道。永墮棄損智者所賤。是人不應親近剎利波羅門毗舍首陀羅及諸智人。若親近者皆悉犯罪是名初行菩薩第六之罪

復次族姓子。未來世中剎帝利王。有旃陀羅國師宰相輔佐大臣旃陀羅醫。又有愚癡自謂明智。起大憍慢。如是等人多饒財寶廣修種種布施福業。持布施故憍慢放逸向剎利王說。諸沙門種種過惡。亦向沙門說王過惡。國王力故謫沙門侵奪財物。時諸比丘為彼所逼。便取佛物招提僧物及己身物而用與之。諸栴陀羅得是物已。以上王如是之人。俱犯重罪是名第七之罪

復次未來世中有惡國王。旃陀羅沙門。非法是法。舍修多羅毗尼正戒。亦復不依黑印大印大悲導師所說。般若波羅蜜戒。及余修多羅中善方便戒。更作異法造新制限。惱亂行法比丘。以惱亂故不能修習。毗婆舍那及舍摩他多行學問歡作眾事。行是業故不能制伏諸結煩惱。是諸比丘既失善心又破威儀所行怠慢。實非沙門。自稱沙門。不修梵行自稱梵行。無所忌難高聲言論。猶如具音善能說法。令剎利王大臣輔佐恭敬供養。向諸白衣妄說行法比丘種種過惡。令王大臣起嫌責心取行法比丘資生之物回與居家比丘。如是之人俱犯重罪。何以故。禪定比丘是良福田。是三昧陀羅尼。諸忍諸地之器。演說正道能作照明。度脫眾生煩惱諸業。佛為不具法初行菩薩。說此八根本罪。初行菩薩于此八事若犯一罪。是初行菩薩燒滅善根趣向惡道。永墮棄損離人天樂。毀菩提心。虛空藏菩薩為是人故。于諸方土處處現身。或現沙門形相威儀乃至畜生形相威儀。廣說如首楞嚴經處處為諸眾生解說如來甚深修多羅三昧陀羅尼諸忍諸地。令彼犯罪無方便慧。初行菩薩心生慚愧。深懷怖畏發露懺悔。若諸眾生聞虛空藏菩薩名號。欲得都見懺悔重罪永得除滅惡道畏者。應當禮敬稱虛空藏菩薩名號。彼族姓子。隨其福力。或現自身。或現梵釋身乃至現男女身。在其人前。令初行菩薩隨所犯罪而得懺悔。亦為演說無上大乘甚深方便三昧陀羅尼。令其堅住諸忍諸地。永得遠離惡道怖畏。于阿耨多羅三藐三菩提而不退轉。有大精進勇猛之力。猶如電光修行六波羅蜜。速成阿耨多羅三藐三菩提

若彼族姓子。不為現身令得見者。彼若有罪。初行菩薩于夜后分向于東方燒香禮拜求請阿樓那天。作如是言。南無阿樓那天。成就大悲有大威勢。若出現時。光明照曜遍閻浮提并照我身。愿以我言白虛空藏菩薩使我夢中而得見之。示我方便令我懺悔根本重罪。得摩訶衍智慧圣眼。爾時應當眠寢本處。至阿樓那出時。虛空藏菩薩為初行菩薩。夢中現身為說大智方便。令其悔罪永忘失菩提之心逮得三昧堅住大乘。速滿足六波羅蜜。不久當得阿耨多羅三藐三菩提。以有如是精進勇猛不可思議大功德故虛空藏菩薩頂上有此如意寶珠

復次族姓子。若有眾生聞虛空藏菩薩名號。圖畫形像而供養者。其人所生之處。火不能燒。水不能溺。兵刃不害毒。不能傷人。與非人無能侵害。終不橫死。王事不加不犯根本重罪。無有疾病。亦不餓死。命欲終時乃至眼不見色。耳不聞聲。鼻不聞香。舌不知味。身不覺觸。猶有微細出入氣息。身少識在乃至最后微識。爾時虛空藏菩薩即為現身。若此眾生先事梵天現梵天象。先事魔王那羅延天摩醯首羅釋提桓因轉輪圣王日月天子提頭賴吒乃至毗沙門王隨其所事。于彼人前示現其身。而說偈言

　如是四圣諦　　智慧者所見
　以知于生死　　能度諸有海　

時彼眾生于意識中知此法已。皆生善處。若有眾生信敬佛者即現佛身而說偈言

　佛正智清凈　　能度諸有海
　速得證諸地　　遠離一切苦　

爾時眾生聞說是語。思惟佛功德故。命終之后所往生處。國土清凈無有五濁。面見諸佛。現在說法念法念僧亦復如是。虛空藏菩薩成就如是不可思議甚深功德。若有眾生欲得種種心自在者。于夜后分應凈澡浴恭敬禮拜虛空藏菩薩。于諸眾生起慈愍心。作如是言。念我念我有大智得大慈悲。虛空藏菩薩愿與我念定方便。即說是咒

跢侄他戶噌嬈曷啰(上)那(上)溪跛叉(器我反余同)儞黎三慕(上)馱啰(上)皤多嚟跢那(上)夜摩訶迦噌奶迦(同上)阿(上)弩跛蟾(時呂反下同)婆(上)從弭唎底阿(上)伽(上)羅(上)蟾婆從[方*耳]唎底皤阇(上)嚂(上)蟾婆(上)從[方*耳]唎底曷嚧輸從[方*耳]唎底阿(上)那(上)摩從[方*耳]唎底蒲跢俱知從[方*耳]唎底沙(上)婆訶

若誦持是咒。即得入念定方便。復次若欲讀誦種種經論若佛所說若弟子所說者。應凈澡浴余如上說。即說咒曰

跢侄他阿(上)儞羅(上)阇(上)[壹*(皮/?)]鉗蒲(上)沙(疏可)阇(上)[壹*(皮/?)]夜皤那(上)阇(上)[壹*(皮/?)]跛叉娑(上)迷跛奼(刃下)羅(上)阇(上)沙(疏可)沙(上)他那(上)娑(上)羅(上)[壹*(皮/?)]奢(同上)娑(上)跢羅(上)迦(上)啰(奴皆反)虎磨虎磨摩訶迦噌奶迦(同下)娑(上)婆訶

若欲入大海者。欲入幽穴求珍異者。欲服神仙藥者。被系閉者。受刑罰者。若臨死者。愛別離者。怨憎會者。水火刀兵畏者。虎狼師子毒蛇盜賊所劫。長病乃至乏衣食者。當禮拜恭敬虛空藏菩薩摩訶薩余如上說。若諸王子欲求王位者。求長壽者。求威德波羅門者。求威德居士者。求巧方術者。求名聞者。求容貌端正者。求修定者。求解脫者。如是眾生聞虛空藏菩薩名號。于夜后分應凈澡浴著新好衣。升高座上。至心水求請作如是言。南無虛空藏菩薩。有大悲者與我福德滿我志愿。彼族姓子以天耳聞隨其福力即為現身。彼族姓子有如是不可思議大智方便。諸善功德已度甚深佛法大海。善男子。或有眾生能數四大海水知其渧數。無有眾生能量虛空藏菩薩大智方便成就眾生者。或有眾生能量度無量無邊虛空分齊。無有眾生能籌量虛空藏菩薩摩訶薩。為成就眾生故現種種身。或現佛身婆羅門身。乃至示現畜生之身。若于窹時若于夢中。乃至眾生臨命終時。最后意識而為現身。除其惡業離惡趣畏令住善道。彼族姓子成就如是不可思議大智方便諸善功德。已度甚深佛法大海。是故頂上有如意寶珠。爾時大眾諸來會者。見虛空藏菩薩摩訶未曾有事。皆悉尊重合掌恭敬。以種種偈頌而贊嘆之。爾時虛空藏菩薩前禮佛足白佛言。世尊云何如來能于此五濁世界無明闇冥眾生之中。而作佛事。佛告。彼族姓子。譬如虛空無染無患無癡其性清凈。以風雨塵霧因緣故而不清凈因緣散滅。如本清凈便見日月星宿。知有剎那羅由須臾之間晝夜時歲。如是善男子。如來于第一義空心得自在。以諸眾生為客塵煩惱染污其心。是故如來而為說法令染污心還得清凈。若有眾生得遇如來智慧光照便能明了。證知甚深佛法。所謂四念處八圣道分乃至安住十八不共法大慈大悲大功種智。是故便有阿羅漢辟支佛菩薩摩訶薩諸佛如來出現世間。善男子于意云何。虛空依眼依眼識生觸邪。不也世尊。于意云何。虛空依內眼緣觸生三受邪。不也世尊。耳鼻舌身亦復如是。善男子于意云何。虛空依意依意識耶。不也世尊。善男子于意云何。眾生依虛空虛空依眾生邪。不也世尊。展轉不相依。各無所行。一切諸法亦復如是。無觀無行同一空性皆歸實際如如之相。世尊。譬如虛空無破無壞無性無相無有分別亦無動搖無種無子無果無報無變異相。世尊。菩薩摩訶薩若能隨順觀一切法如是相者。是名于無生法中得無生法忍。即說咒曰

跢侄他婆(上)檀跢婆(上)伽(上)槃弊(鼻可反)皤啰(上)阇(上)磨弩叉夜是那(上)阇(上)夜阇(上)那儞摩媎儞訶(上)啰(上)阿(上)那(上)夜頗羅(上)瞿(上)頗伽(上)啰(上)婆儞磨阿(上)毗(上)那(上)夜索(上)皤鑠(上)鑠(上)皤鑠(上)那(上)鑠(上)磨那(上)鑠　(上)跢跢迦(上)啰(上)磨鑠(上)磨迦(上)唎摩睹毗(上)沙疏可鑠(上)磨犁(支[羊*久])跢那夜結[黍-禾+利]鑠(上)睹僧輸[(ㄆ/ㄆ/木)*(犮-乂+又)]儞(奴綺)娑(上)婆訶

佛告。族姓子。善哉善哉。汝能為眾生故說此離垢師子游步欠呿陀羅尼。令諸眾生臨命終時。最后意識離煩惱障業障報障得生清凈佛土。汝能于無量無邊國土城邑聚落在在人民所住之處。現種種身形相威儀。為諸眾生解脫甚深大乘經典令剎帝利旃陀羅王及諸行惡者逮得善法

爾時世尊說是法時。無量人天有得三昧者。得陀羅尼者。得諸忍者。乃至住十地智者。十千眾生得無生法忍。時諸比丘在會大眾天龍及人阿修羅等聞佛所說。皆大歡喜作禮而去虛空藏菩薩神咒經一卷