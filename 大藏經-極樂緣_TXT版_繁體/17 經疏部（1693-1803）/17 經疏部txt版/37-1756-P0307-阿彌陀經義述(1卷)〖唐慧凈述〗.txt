　　No. 1756 [cf. No. 366]

阿彌陀經義述

　　　　慧凈述


阿彌陀經(此云無量壽后秦羅什師元譯小無量壽元壽求那跋陀法師重譯)

竊以。法身無像像。因有像之機。凈土無方。方因有方之感。雖復至理凝寂道絕名言。大悲善巧隨□□□□□□□□□□□□□□□□三轉醍醐塵沙出俗。契之者必同其本。化之者或異其流。是以彌陀種覺居妙剎以弘道。釋迦能仁處娑婆以接物。凈土之內。根就易調。穢國之中。剛強難化。開三因以運四生。布九品而摧五痛。六方諸佛。現于三千。證得往生。言無虛妄。緣眾生空而不舍大悲。觀如來寂而不失敬養。雖知佛□□寂如空而現種種清凈佛土。可謂不壞假名而說諸法實相。不動□□而建立諸法者。佛說阿彌陀經者。乃勸生凈土不退菩提者也。皎三明以像秋月。振四辨而類春雷。贊凈境以示西方。美勝因而指東土。班自我口。暢之彼心。以覺合機。故稱佛說。阿彌陀此云無量壽。光明說法徒眾皆悉無量。為引物情。偏標壽名故名。無量。經有二義。訓經訓常。眾圣所游。曰經古經今。恒定曰常。故名佛說阿彌陀經

如是(至)給孤獨園者

述曰。經開三分。一由序。二正體。三流通。三分例各二。由序二者。一者通序證信。二者別序發起。正體二者。一安樂凈土因果。一彌陀法身因果。流通二者。一如來說此經已。二大眾歡喜信受。通別二序。例各有六。通序六者。一信成。二聞成。三時成。四主成。五處成。六眾成。別序六者。至下文當釋。今通序六中五成就也。如是則信成也。如是者信順之辭。信則所言之理順。順則師資之道成。經無豐約。非信不傳。故名如是。又如則指法。是則定辭。如佛所說。一切皆是。故名如是。故如是。又信則信此經。下文云。六方諸佛恒沙種覺現相證成念阿彌陀佛定生凈土。經初如是示信。經后歡喜示智。信為能入。智為能度。進念定三。網羅始終。五根具足。堪受堪傳。故云如是。我聞者聞成也。親承曰我聞。傳授曰所聞。此則親承音旨。謂阿難親從佛邊。聞說阿彌陀佛極樂國土若有專念定得生。生無傳聞之謬。阿難未為侍者前非親承。而言我聞者。佛臨涅槃時。更為略說。故得稱我聞也。一時者時成也。佛說此阿彌陀經時。舍利弗阿難等聽受時。又法王啟運嘉集之時。故曰一時。佛者此云覺。則主成也。說法五人。一佛說。二弟子說。三諸天說。四神仙說。五變化說。今是佛說。故名主成就。佛是大師之名。以覺為義。覺有二。一覺察。二覺悟。悟則智障盡。察則煩惱障除。于二覺而有三異。自覺異凡夫。覺他異二乘。覺滿異菩薩。三者備矣。爰佛名焉。在者處成也。在亦云住。住有八。今略有二。一境界住。二依止住。在舍衛國祇樹給孤獨園者。出二住。境界為化在俗之徒。園是依止之處。為接出家眾。只陀太子云戰勝。太子載誕之時。王破敵軍之賊宮人聞奏因以為名。給孤獨本須達。此云善慈。內外慈而富。賑貧而恤寡。鄉人美之。因以號焉。人有上下。不可先稱獨園。園總樹別。不可俱言祇樹。二人同心共造精舍。含為名。故云祇樹給孤獨園。法身實無棲詑。示化有方。假住此處。說阿彌陀五門修行定得往生。五門者。故往生論云。一禮拜門。二贊嘆門。三作愿門。四觀察門。五回向門

與大比丘眾(至)諸大弟子

述曰。眾成也。眾有三。一聲聞眾。二菩薩眾。三諸天眾。此聲聞眾有五。一標類。二唱數。三贊德。四列名。五結定。與大比丘者標類也。與者亦名共。四□□乳身自兼彼。目之為共。智度論云。共一戒一見一處□□□□□□□□□□□□等名共。大者梵云摩訶。此有三義。一大。二多。三斷故。人天王等。人所恭敬故。云何多。數至千二百五十人。□□十六外道論議能破故。比丘略有三義。一怖魔。二乞士。三破惡。此三即初中后也。怖魔者。夫創軌玄門。即建降魔之志。故前剃發染衣時。天魔宮動而魔怖也。乞士者。身為道器。身安即道隆故。已沽法服乞食以資身也。破惡者。然圣人道長。凡夫道消。所修已滿。破惡以證果也。本覺地三名為至果地。轉怖魔為殺賊。改乞士為應供。說破惡為不生。僧者此云眾也。多比丘一處和合故。名為眾也。千二百五十人俱者唱數也。皆是大阿羅漢者。贊德也。羅漢三義。如上比丘果地三名。應知。眾所知識者。人天大眾所共知其內德識外形也。長老舍利弗至阿[少/兔]樓馱者。列名也。明列聲聞眾中十七人。長老慧命凈命等并稱贊之謂。舍利弗此云身子。鈍若有邊則段陀利若有邊則身子。告往知來。雄才隼夾。神慧□悟。目連此云贊誦。迦葉此云飲光。俱絺羅此云大膝。周利槃陀迦此云蛇奴。難陀此云慶喜。阿難此云歡喜。羅睺此云覆障。憍梵波提此云牛王。賓頭盧此云上座。頗羅墮此云利根。迦留陀夷此云黑色。劫賓那此云房宿。薄俱羅此云善容。阿[少/兔]樓馱此云如意。如是等諸大弟子。結定也

并諸菩薩(至)如是等諸大菩薩者

述曰。菩薩眾也。有三。初標類。次列名。后結定。菩薩名覺士。覺義有四。一應覺。二正覺。三覺分。四全覺。土有二訓。一治。二事。以此覺事。治化眾生。故云覺士。摩訶大覺士。真諦云。為約位言之。地前十信十解十行。名菩薩自利□□回向名摩訶薩利他也。登地已上。七地已還。名菩薩。八地已上。名摩訶薩。地論云。大義有三。一愿大。二行大。三利益大。文殊下列名也。文殊師利此云妙德。法王子當繼尊位。阿逸多此云無能勝也。乾陀訶提此云赤色。常精進身心修道如救頭燃也。與如是等菩薩者。結定也

及釋提桓因(至)諸天大眾俱者

述曰。下列諸天眾。具足應云釋提桓因陀羅。因陀羅。此云主提桓此云天。釋迦此云能。總名能天主。等者等余。通序下明發起別序有六。一扣機。二指處。三數量。四依報。五正果。六弘化。扣機。即佛告舍利弗。指處。則示在西方。數量。則過十萬億佛土。依報。則極樂世界。正果。即有佛號阿彌陀。弘化。則現在說法

舍利弗彼土何故名極樂者

述云。下明正宗。略二。中五。廣十。略二者。一凈土因果。二法身因果。中五者。一明極樂彌陀不退之果。二明發愿起行勸修其因。三明六方諸佛現相證成。四明諸佛既證令修獎樂。五明二土世尊現相贊德。廣十者。一安樂依報。二者彌陀正果。三發愿往生。四往生之行。五諸佛現相。六釋相所由。七三時愿因。八三生行果。九此佛贊彼。十彼佛贊此。今依后判。即為十章。第一明極樂依報有二。一問。二答。此問也

其國眾生無有眾苦(至)故名極樂者

答也。有二。初標宗略答。后開宗廣釋。此標宗略答也。彼阿彌陀國。無有眾苦。唯有樂事。一生彼土。橫截五道。超出三界。至不退轉。當初僧祇萬劫修行。十住毗婆沙論云。修道有二。一難行。二易行。此土修道名曰難行。西方修道名曰易行。如跛人步行陸路即苦。跛人乘船水路即樂

又舍利弗極樂國土七重欄楯(至)名為極樂者

述曰。下明開宗廣釋有五。一明寶欄楯林嚴。二明寶池華光嚴。三明寶樂神通嚴。四明寶鳥法音嚴。五明寶樹搖風嚴。此是第一寶欄楯林嚴。有六。一寶欄。二寶楯。三寶羅林。六寶樹嚴。欄持內德。楯防外。羅網誓以珠繩無漏法。芝林□西方功德法莊嚴國界也

又舍利弗極樂國(至)功德莊嚴者

述曰。第二寶池華光嚴。有八。一寶池。二寶水。三寶階。四寶道。五寶樓。六寶閣。七寶華。八寶光嚴等。池則八解之浴池。水則八德之香水。樓則八定之高樓。閣則三空之重閣。華則七凈之覺華。光則智慧之光明。能破疑生之愚闇

又舍利弗常作天樂(至)功德莊嚴者

述曰。第三寶樂神通嚴。有三。一明作樂雨華。二明應供諸佛。三明結嚴成就。天即六時而雨四華。人即十方而供萬佛。旭旦則□□彼供養。食時即從彼到此經行

復次舍利弗彼國常有種種之鳥(至)變化所作者

述曰。第四寶眾鳥□法音嚴。有六。一總標瑞鳥。二別指其名。三歌詠法音。四聞念三寶。五破除疑執。六顯不思議。種種奇妙雜色鳥者。總標祥瑞異色之鳥也。白鵠孔雀共命之鳥者。別指其名。略敘七鳥之名也。六時演暢根力覺道等法者。歌詠法。佛常六時觀六道眾生。鳥亦六時歌詠道品也。其土眾生聞是音已皆念佛法僧者。明聞者利益也。舍利弗汝勿謂此鳥實是罪報所生至何況有實者。此破遣情疑。初牒疑意。所以下釋。彼土尚無三惡之名。況有三惡之義也。是諸至變化所作者。此顯不思議。是諸鳥者。乃是彌陀化作令宣法音。莊嚴國界。利益眾生也

舍利弗彼佛國土微風吹動(至)如是莊嚴者

述曰。第五寶樹搖風嚴。有四。一風搖樹響。二如天樂音。三聞念三歸。四結嚴成就。微風吹動諸寶行樹者。風搖寶樹。即法說妙音也。譬如百千種樂音如天樂音。則譬說妙音也。聞者同時念佛法僧者。明聞念三歸。則聞者利益也。成就如是功德者。結嚴成就也

舍利弗于汝意(至)阿彌陀者

述曰。下明第二彌陀正報□有四。一問。二答。三結。四判位。此問何故名阿彌陀也

舍利弗彼佛光明者

述曰。此答也。答有三。一光明。二壽命。三徒眾。此光明無量也

又舍利弗壽命(至)于今十劫者

述云。此明壽命無量。初通。次別。通則其眾壽命無量。別則唯論彌陀壽命。壽雖十劫。然世間不可數知。故名無量壽

又舍利弗彼佛有無量無邊(至)諸菩薩亦如是者

述云。明徒眾。徒眾有二。一聲聞眾。則四向四果。二菩薩眾。則五十二賢。俱雨權實之威。齊柄乘之理

舍利弗(至)成就如是功德莊嚴者

述曰。此略結也。光明壽命菩薩聲聞人法雖殊。皆算數所不能及。故名無量。從本為名。故無量壽

又舍利弗極樂國土眾生生者(至)阿僧祇劫說者

述云。次明判位。有三意。一彼土即阿鞞跋致。此明因強。二多有補處大士。此明緣勝。三阿僧祇劫說。此明眾大

舍利弗眾生聞者應當發愿(至)俱會一處者

述云。下明第三發愿往生。初標。次釋。情無勝期。半路取證。標心極果。中不牽生

舍利弗不可以少善福德因緣得生彼國者

述云。下明第四往生之行。初標。次釋。后結。此標行也。將明久種善根生。故言不少

舍利弗若善男子善女人聞阿彌陀佛名(至)極樂國土生者

述云。釋行也。有五。一條機。二名本。三時分。四彼佛此迎。四此生彼。條機。則男子女人。名本。則阿彌陀佛。時分。則七日一心。彼佛此迎。則彌陀圣眾垂終迎接。此生生彼。則心不顛倒即得往生也

舍利弗我見此利(至)發不可思議功德者

述云。結也。初結前愿。次結后行。一生彼土。必登不退。橫截五道。直超三界。生死之河雖闇不久超度。涅槃之道雖遠且亦可登。故云見是利也。舍利弗如我今者贊嘆不可思議功德之利者。此結后行。亦是調前起后相證成也

東方亦有阿閦毗佛乃至上方佛所護念經者

述云。第五明六方諸佛現相證誠。六方即四方上下。示證佛處也。諸佛則三世三身恒沙種覺。明證佛人也。現相則舒舌遍滿三千。明證相也。證誠則說誠實言者。即證成教也。文有六方則為六重。一一方中。例皆有四。東方四者。一證處則東方。二證人則阿閦毗等恒沙諸佛。三證相舌遍三千。四證教則□當信是經。弟子說經引弟子為證。諸佛說經以□□諸佛為證。故引六方恒沙諸佛舒舌實語。念彌陀一生定得往彼極樂世界至不退轉。余五方四門類可知

舍利弗于汝意云何(至)護念經者

述曰。下明第六釋相所由。初問。后答。此問也

舍利弗若善男子善女人(至)三菩提者

述云。答也。但聞此經名彌陀及諸佛號。能持不忘者。一切佛護。不退轉菩提

是故舍利弗汝等當信受我語及諸佛所說者

述曰。明第七三時愿因。文有二。一敕聽信受。二正明三時愿因。此敕聽信受也。我語者。釋迦勸生凈土也。諸佛說者。六方恒沙諸佛勸證往生

舍利弗若有人已發愿(至)三菩提者

述云。正明三時愿也。已發愿者。觀音勢至龍樹之流。今發愿者。現今信受之輩。當發愿者。未來信生之類。欲生阿彌陀佛國者。三時愿所生處也。得不退菩提者。一生彼處。地勝緣強。必階不退無上菩提也

于彼國土(至)生彼國土者

述云。下明第八三生行果也。已生者。觀音勢至之流。今生者。現今信受之輩。當生者。未來信受生之類也。既前賢后圣皆愿生彼。見賢思齊。故有信者應當發愿生彼國也。諸佛所以殷勤只勸歸西方。定獲不退

舍利弗如我今者(至)不思議功德者

述曰。下明第九此佛贊彼。謂釋迦如來贊阿彌陀諸佛凈土之果

彼諸佛等(至)甚難希有之事

述曰。下次第十明彼佛贊此。釋迦穢土道成能為難事。難事即五濁惡世。教化眾生。信歸凈土。定證不退。文有三重。一標。二釋。三結。標即甚難希有之事。甚難則三章二釋則五濁菩提之事。三結則還結此三義。此則標也。初總。次別。總即明彼佛禪我功德。別則甚難希有之事。甚難則五濁惡世。希有之事則無上菩提之事。即為眾說。為眾說即穢土修因得凈土果。此是難證之法

能于娑婆國土(至)難信之法者

述曰。釋三章。五濁者釋甚難章門。得菩提者。釋希有章門。為眾生說者。釋之事章門也

舍利弗當知我于(至)是為甚難

述曰。結三章也。五濁得菩提者二門結自利也。為一切世間說者一門結利他也

佛說此經已(至)歡喜信受者

述曰。明流通。兩圣對揚。四部蒙益。深心歡喜。信受奉行

阿彌陀經義述(終)