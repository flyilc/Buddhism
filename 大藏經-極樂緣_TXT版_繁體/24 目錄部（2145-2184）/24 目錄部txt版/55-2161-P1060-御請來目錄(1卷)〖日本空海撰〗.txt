　　No. 2161

御請來目錄

　　上新請來經等目錄表

入唐學法沙門空海言。空海以去延歷二十三年。銜命留學之末。問津萬里之外。其年臘月得到長安。二十四年二月十日。準敕配住西明寺。爰則周游諸寺。訪擇師依。幸遇青龍寺灌頂阿阇梨法號惠果和尚。以為師主。其大德則大興善寺大廣智不空三藏之付法弟子也。弋鉤經律該通密藏。法之綱紀。國之所師。大師尚佛法之流布。嘆生民之可拔。授我以發菩提心戒。許我以入灌頂道場。沐受明灌頂再三焉。受阿阇梨位一度也。肘行膝步學未學。稽首接足聞不聞。幸賴國家之大造大師之慈悲。學兩部之大法。習諸尊之瑜伽。斯法也則諸佛之肝心。成佛之徑路。于國城墎于人膏瘦。是故薄命不聞名。重垢不能入。印度則輸婆三藏脫[跳-兆+麗]負扆振旦則玄宗皇帝景仰忘味。從爾已還。一人三公接武耽玩。四眾萬民稽首鼓篋。密藏之宗自茲稱帝。半珠顯教靡旗面縛。夫以。鳳凰于飛必窺堯舜。佛法行藏逐時卷舒。今則一百余部金剛乘教。兩部大曼荼羅海會請來見到。雖云波濤湲漠風雨漂舶。越彼鯨海平達圣境。是則圣力之所能也。伏惟皇帝陛下至德如天。佛日高轉。人之父佛之化。悲蒼生而濡足。鐘佛囑而垂衣。以陛下新御旋璣。新譯之經自遠新戾。以陛下慈育海內。海會之像過海而來也。恰似符契。非圣誰測矣。空海雖闕期之罪死而有余。竊喜難得之法生而請來。不任一懼一喜之至。謹附判官正六位上行大宰大監高階真人遠成。奉表以聞。并請來新譯經等目錄一卷。且以奉進輕黷威嚴。伏增戰越。沙門空海誠恐誠惶謹言

大同元年十月二十二日

入唐學法沙門空海上表

入唐學法沙門空海大同元年請來經律論疏章傳記。并佛菩薩金剛天等像。三昧耶曼陀羅。法曼陀羅。傳法阿阇梨等影及道具。并阿阇梨付囑物等目錄都合六種。就中

新譯等經都一百四十二部二百四十七卷

梵字真言贊等都四十二部四十四卷

論疏章等都三十二部一百七十卷

已上三種總二百一十六部四百六十一卷

佛菩薩金剛天等像。法曼陀羅。三昧耶曼陀羅。并傳法阿阇梨等影共一十鋪

道具九種

阿阇梨付囑物一十三種

　　新譯經    金剛頂瑜伽真實大教王經三卷(三御四十二紙)  金剛頂瑜伽般若理趣經一卷(八紙)  觀自在菩薩授記經一卷(一御十二紙)  瑜伽念珠經一卷(二紙)  奇特佛頂經三卷(六十八紙)  觀自在菩薩最勝明王心經一卷(一御十二紙)  金剛頂瑜伽文殊師利菩薩經一卷(二紙)  阿唎多羅阿嚕力經一卷(十一紙)  普賢行愿贊一卷(五紙)  地藏菩薩問法身贊一卷(五紙)  出生無邊門經一卷(十紙)  大吉祥天女經一卷(七紙)  底哩三昧耶經一卷(十四紙)  十一面觀自在菩薩經三卷(廿四紙)  吉祥天女十二名號經一卷(二紙)  金剛頂瑜伽十八會指歸一卷(九紙)  金剛頂瑜伽三十七尊分別圣位法門一卷(一御十三紙)  菩卷場所說一字頂輪王經五卷(七十八紙)  寶篋經一卷(六紙)  金剛壽命陀羅尼經一卷(三紙)  大孔雀明王經三卷(五十紙)  大云輪請雨經二卷(二十御廿四紙)  雨寶陀羅尼經一卷(五紙)  蘘麌梨童女經一卷(四紙)  稻[卄/幹]喻經一卷(八紙)  大寶廣博樓閣經三卷(四十五紙)  菩提場莊嚴經一卷(二十御廿二紙)  能凈一切眼疾病陀羅尼經一卷(二紙)  施焰口餓鬼陀羅尼經一卷(四紙)  三十五佛名經一卷(二紙)  八大菩薩曼荼羅經一卷(三紙)  葉衣觀自在菩薩陀羅尼經一卷(八紙)  訶利帝母經一卷(三紙)  毗沙門天王經一卷(五紙半)  觀自在菩薩說普賢陀羅尼經一卷(七紙)  文殊問字母品一卷(三紙)  金剛頂蓮華部心念誦法一卷(二十御廿三紙)  金剛頂瑜伽千手千眼觀自在念誦法一卷(十八紙)  無量壽如來念誦儀軌一卷(十二紙)  阿閦如來念誦法一卷(二十紙)  佛頂尊勝念誦法一卷(八紙)  金剛頂勝初瑜伽普賢菩薩念誦法一卷(六紙)  金剛王菩薩念誦法一卷(十二紙)  普賢金剛薩埵念誦法一卷(十二紙)  金剛頂瑜伽五秘密修行儀軌一卷(十二紙)  金剛壽命念誦法一卷(三紙)  一字頂輪王瑜伽經一卷(十二紙)  一字佛頂輪王念誦儀軌一卷(十二紙)  如意輪念誦法一卷(八紙)  大虛空藏菩薩念誦法一卷(五紙)  瑜伽蓮華部念誦法一卷(七紙)  圣觀自在菩薩心真言觀行儀軌一卷(六紙)  甘露軍吒利喻伽念誦法一卷(十八紙)  華嚴入法界品四十二字觀門一卷(六紙)  文殊贊法身禮一卷(三紙)  受菩提心戒儀一卷(三紙)  金剛頂瑜伽三十七尊禮一卷(四紙)  般若理趣釋一卷(三十二紙)  大漫荼羅十七尊釋一卷(三紙)  金剛頂瑜伽護摩儀軌一卷(八紙)  都部陀羅尼目一卷(四紙)  大乘緣生輪一卷(十紙)  大虛空藏菩薩所問經八卷(一百七紙)  仁王經二卷(三十五紙)  密嚴經三卷(五十一紙)  仁王念誦儀軌一卷(十九紙)  大圣文殊師利菩薩佛剎功德莊嚴經三卷(五十一紙)  成就妙法蓮華經王瑜伽觀智儀軌一卷(廿五紙)  金剛頂勝初瑜伽經中略出大樂金剛薩埵念誦儀軌一卷(十一紙)  大樂金剛薩埵修行成就儀軌一卷(十五紙)  大藥叉女歡喜母并愛子成就法一卷(九紙)  大佛頂如來放光悉怛他缽陀羅陀羅尼一卷  普遍光明大隨求陀羅尼經一卷(三十二紙)  金剛頂超勝三界經說文殊五字真言勝相一卷(三紙)  五字陀羅尼頌一卷(八紙)  圣閻曼德迦威怒王立成大神驗念誦法一卷(五紙)  文殊師利菩薩根本大教王金翅鳥王品一卷(三紙)  不空罥索毗盧遮那佛大灌頂光明真言一卷(二紙)  圣迦抳忿怒金剛童子菩薩成就儀軌經三卷(廿八紙)  大威怒烏芻濕摩儀軌一卷(十紙)  佛說摩利支天經一卷(四紙)  佛為優填王說王法政論經一卷(九紙)  佛說一髻尊陀羅尼經一卷(十四紙)  速疾立驗摩醯首羅天說迦樓羅阿尾奢法一卷(四紙)  大日經略攝念誦隨行法一卷(二紙)  大毗盧遮那成佛神變加持略示七支念誦隨行法一卷(三紙)  木患經一卷(一紙)  金剛頂經瑜伽文殊師利菩薩儀軌供養法品一卷(十四紙)  曼殊室唎童子菩薩五字瑜伽法一卷(二紙)金剛頂降三世大儀軌一卷(四紙)  文殊師利菩薩及諸仙所說吉兇時日善惡宿曜經二卷(四十紙)  金剛頂經觀自在王如來修行法一卷(六紙)  金剛頂瑜伽中發阿耨多羅三藐三菩提心論一卷(七紙)  修習般若波羅蜜多菩薩觀行念誦儀軌一卷(七紙)  瑜伽金剛頂經釋字母品一卷(二紙)仁王般若陀羅尼釋一卷(七紙)  觀自在大悲成就瑜伽蓮華部念誦法門一卷(十二紙)  佛說大孔雀明王畫像壇場儀軌一卷(四紙)  金剛手光明灌頂經最勝摩印圣無動尊大威怒王念誦儀軌法品一卷(十一紙)  末利支提婆華鬘經一卷(一御十四紙)  大圣天歡喜雙身毗那夜迦法一卷(三紙)  觀自在菩薩如意輪瑜伽一卷(八紙)  金輪王佛頂略念誦法一卷(三紙)  金剛頂瑜伽降三世成就極深密門一卷(三紙)  金剛頂瑜伽他化自在天理趣會普賢修行念誦儀軌一卷(十三紙)

已下未載貞元目錄  釋迦牟尼佛成道在菩提樹下降魔贊一卷  冰迦羅天經一卷  施諸餓鬼飲食儀軌一卷  梵天擇地法一卷  佛說出生無邊門陀羅尼儀軌一卷  轉法輪菩薩法一卷  如意輪觀門義注秘決一卷  菩提心義一卷  華嚴經入法界品頓證毗盧遮那字輪瑜伽儀軌一卷  金剛頂瑜伽毗盧遮那三摩地法一卷(十五紙)  金剛峰樓閣一切瑜伽瑜只經一卷  大日經供養儀式一卷  蕤呬經三卷

右一百一十八部一百五十卷大唐特進試鴻臚卿加開府儀同三司封肅國公贈司空謚大辯正大廣智不空三藏和尚譯

法海一味隨機淺深。五乘分鑣逐器頓漸。頓教之中有顯有密。于密藏也或源或派。古之法匠泳派攀業。今之所傳拔[木*五]竭源。何以故。昔金剛薩埵親受遍照如來。數百歲后授龍猛菩薩。龍猛菩薩授龍智阿阇梨。龍智阿阇梨授金剛智阿阇梨。金剛智三藏大唐開元中始扣五部。雖云一人宗仰。不能廣流。唯有我祖大廣智阿阇梨。初受金剛智三藏。更詣南天竺龍智阿阇梨所。括囊十八會瑜伽。研窮胎藏等密藏。天寶中卻歸大唐。干時玄宗皇帝始受灌頂。屈尊師資。自降肅宗代宗相續受法。禁內則建神龍精舍。城中則普開灌頂壇。一人百寮臨壇受灌頂。四眾群生膝步學密藏。密藏之宗是日郁興。灌頂之法自茲接軫。又夫顯教則談三大之遠劫。密藏則期十六之大生。遲速勝劣猶如神通跛驢。仰善之客庶曉其趣矣。教之優劣法之濫觴。如金剛薩埵五秘密儀軌。及大辯正三藏表答等中廣說。  新譯華嚴經一部四十卷(六百一十二紙)  大乘理趣六波羅蜜經一部十卷(一百六十紙)  守護國界主陀羅尼經一部十卷  造塔延命功德經一卷

右四部六十一卷般若三藏譯  十力經一卷

右一部勿堤犀魚三藏譯  回向輪經一卷  十地經九卷

右二部十卷尸羅達摩三藏譯  大威力烏樞瑟摩明王經二卷(三十五紙)  穢跡金剛說神通大滿陀羅尼法術靈要門一卷(五紙)

右二部三卷無能勝三藏譯

　　舊譯經    金剛頂毗盧遮那一百八尊法身契印一卷

右無畏三藏譯  金剛頂瑜伽中略出念誦經一部四卷(八十一紙)  不動尊使者秘密法一卷

右二部五卷金剛智三藏譯  佛心經二卷  不空罥索真言經二卷(第六卷第二十卷三十卷中闕本)

右二部三卷菩提留支三藏譯  諸佛心陀羅尼經一卷  能滅眾罪千轉陀羅尼經一卷

右二部二卷玄奘三藏譯  大方廣菩薩藏經中文殊師利根本一字陀羅尼法一卷

右阿真儞耶三藏譯  摩訶瞂室啰末那野提婆喝羅阇陀羅尼儀軌一卷

右般若輪三藏譯  華嚴經心陀羅尼一卷

右實叉難陀三藏譯  文殊滅淫欲我慢陀羅尼一卷  使咒法經一卷  毗那耶經一卷  金剛部元帥大將阿吒婆俱經三卷  伽馱金剛真言一卷

右二十四部九十七卷。或近譯未傳此間。或舊譯名來實闕。古人所未傳略在斯中

　　梵字    梵字大毗盧舍那胎藏大儀軌二卷  梵字胎藏曼陀羅諸尊梵名一卷  梵字金剛頂蓮花部大儀軌二卷  梵字毗盧遮那三摩地儀軌一卷  梵字普賢行愿贊一卷  梵字大佛頂真言一卷  梵字大隨求真言一卷  梵字少隨求真言一卷  梵字大寶樓閣經真言一卷  梵字金剛藏降三世贊王一卷  梵字千臂甘露軍荼利真言一卷  梵字吉慶贊一卷  梵字無垢凈光陀羅尼一卷  梵字菩提場莊嚴陀羅尼一卷  梵字寶部金剛贊一卷(就中如意輪贊大悲真言　維摩詰真言)  梵字妙法蓮華經儀軌一卷  梵字不動尊儀軌一卷  梵字尊勝佛頂真言一卷  梵字七俱胝佛母贊一卷  梵字馬頭觀音陀羅尼一卷  梵字千缽文殊一百八名贊一卷  梵字一切吉祥天女陀羅尼一卷  梵字不空罥索陀羅尼一卷  梵字千手千眼真言一卷  梵字阿彌陀佛真言一卷  梵字寶篋真言一卷  梵字十六大菩薩贊一卷  梵字十六大菩薩真言一卷  梵字大三昧耶真實一百八名贊一卷  梵字七俱胝儀軌一卷  梵字葉衣觀音真言一卷  梵字大悲心真言一卷  梵字一字頂輪王儀軌一卷  梵字文殊五字真言儀軌一卷  梵字烏芻濕摩儀軌一卷  梵字勝初瑜伽儀軌一卷  梵字天龍八部贊一卷  梵字法身偈一卷  梵字十一面贊一卷  梵字金剛峰樓閣真言并一百八名贊一卷  梵字蓮花部贊一卷  梵字悉曇章一卷

右四十二部四十四卷

釋教者也本乎印度。西域東垂風范天隔。言語異楚夏之韻。文字非篆隸之體。是故待彼翻譯乃酌清風。然猶真言幽邃字字義深。隨音改義賒切易謬。粗得仿佛不得清切。不是梵字長短難別。存源之意其在茲乎

　　論疏章等    華嚴經疏一部卅卷(澄觀法師撰)  法華玄義一部十卷(天臺智者撰)  法華文句疏二部二十卷(天臺智者撰)  四教義一部十二卷(天臺智者撰)  法華記一部十卷(天臺湛然法師記)  法華贊一部四卷(清索法師述)  大毗盧遮那經疏一部二十卷(一行禪師撰)  虛空藏經疏一部四卷(潛真法師撰)  文殊師利經疏一部三卷(潛真法師撰)  仁王經疏一部三卷(良賁法師撰)  明四種具足人求善知識法一卷  金剛般若道俗記三卷  辯正理論一部八卷(法琳師撰)  三教不齊論一卷  辯凡圣因果界地章二卷(良賁法師撰)  金剛般若經疏一部三卷(道氤法師撰)  貞元新定釋目錄卅卷(圓照律師撰)  貞元新翻譯經圖記二卷(圓照律師撰)  佛頂尊勝陀羅尼傳序一卷  華嚴十會一卷  大方廣佛華嚴經品會名圖一卷  華嚴會請賢圣文一卷  金師子章并緣起六相一卷  杜順禪師會諸宗別見頌一卷  授五戒八戒文一卷  悉曇字記一卷  悉曇釋一卷  無畏三藏禪要一卷  建立壇法一卷  金剛頂瑜伽秘密心地法門義訣一卷  大唐大興善寺大辯正大廣智三藏表答碑六卷

右三十二部一百七十卷

含理者也三爻。能敷者也十翼。若闕彖系龜文何益。況乃一乘理奧義與文乖。不假論疏。微言無功。雖有勞載車。冀裨乎圣典。

　　佛像等    大毗盧遮那大悲胎藏大曼荼羅一鋪(七幅一丈六尺)  大悲胎藏法曼荼羅一鋪  大悲胎藏三昧耶略曼荼羅一鋪(三幅)  金剛界九會曼荼羅一鋪(七幅一丈六尺)  金剛界八十一尊大曼荼羅一鋪(三幅)  金剛智阿阇梨影一鋪(三幅)  善無畏三藏影一鋪(三幅)  大廣智阿阇梨影一鋪(三幅)  青龍寺惠果阿阇梨影一卷(三幅親付法阿阇梨耶)  一行禪師影一鋪(三幅)

右佛菩薩金剛諸天等像并傳法阿阇梨等影十鋪

法本無言。非言不顯。真如絕色。待色乃悟。雖迷月指。提撕無極。不貴驚目之奇觀。誠乃鎮國利人之寶也。加以密藏深玄。翰墨難載。更假圖畫開示不悟。種種威儀種種印契。出自大悲一睹成佛。經疏秘略載之圖像。密藏之要實系乎茲。傳法受法棄此而誰矣。海會根源斯乃當之也

　　道具    五寶五鈷金剛杵一口  五寶五鈷鈴一口  五寶三昧耶杵一口  五寶獨鈷金剛一口  五寶羯磨金剛四口  五寶輪一口

已上各著佛舍利  五寶金剛橛四口  金銅盤子一口  金花銀閼伽盞四口

右九種一十八事

智之無邊號佛陀。覺之無上名調御。智無邊故無所不知。覺無上故方便難測。故能種種法門攝化長夜。所謂金剛等者并皆佛之智法之門。受持頂戴福利無極。外摧滅魔軍內以調伏煩惱。觀智之端自茲而起。疑南之子不可不知

　　阿阇梨付囑物    佛舍利八十粒(就中金色舍利一粒)  刻白檀佛菩薩金剛等像一龕  白紲大曼荼羅尊四百四十七尊  白紲金剛界三昧耶曼荼羅尊一百二十尊  五寶三昧耶金剛一口  金銅缽子一具二口  [豕-?]床子一口  白螺貝一口

右八種物等。本是金剛智阿阇梨從南天竺國持來。轉付大廣智阿阇梨。廣智三藏又轉與青龍阿阇梨。青龍和尚又轉賜空海斯乃傳法之印信萬生之歸依者也  健陀縠子袈裟一領  碧琉璃供養鋺二口  虎珀供養鋺一口  白琉璃供養碗一口  紺琉璃箸一具

右五種。亦是青龍阿阇梨之所付也。空海去延歷二十三年季夏之月。隨入唐大使藤原朝臣。同上第一船發赴咸陽。其年八月到福州著岸。十二月下旬到長安城。宣陽坊宮宅安置。二十四年仲春十一日。大使等旋軔本朝。唯空海孑然準敕留住西明寺永忠和尚故院。于是歷城中訪名德。偶然奉遇青龍寺東塔院和尚法諱惠果阿阇梨。其大德則大興善寺大廣智三藏之付法弟子也。德惟時尊道則帝師。三朝尊之受灌頂。四眾仰之學密藏。空海與西明寺志明談勝法師等五六人。同往見和尚。和向乍見含笑。喜歡告曰。我先知汝來。相待久矣。今日相見大好大好。報命欲竭。無人付法。必須速辨香花入灌頂。速辨香花入灌頂壇。即歸本院營辨供具。六月上旬入學法灌頂壇。是日臨大悲胎藏大曼陀羅。依法拋花。偶然著中臺毗盧遮那如來身上。阿阇梨贊曰。不可思議不可思議。再三贊嘆。即沐五部灌頂。受三密加持。從此以后。受胎藏之梵字儀軌。學諸尊之瑜伽觀智。七月上旬更臨金剛界大曼荼羅。重受五部灌頂。亦拋花得毗盧遮那。和尚驚嘆如前。八月上旬亦受傳法阿阇梨位之灌頂。是日設五百僧齋普供四眾。青龍大興善寺供奉大德等。并臨齋筵悉皆隨喜。金剛頂瑜伽五部真言密契相續而受。梵字梵贊間以學之。和尚告曰。真言秘藏經疏隱密。不假圖畫不能相傳。則喚供奉丹青李真等十余人。圖繪胎藏金剛界等大曼陀羅等一十鋪。僉集二十余經生。書寫金剛頂等最上乘密藏經。又喚供奉鑄博士楊忠信趙吳。新造道具一十五事。圖像寫經漸有次第。和尚告曰。吾昔髫齔之時。初見三藏。三藏一目之后。偏憐如子。入內歸寺如影不離。竊告之曰。汝有密藏之器。努力努力。兩部大法秘密印契因是學得矣。自余弟子若道若俗。或學一部大法。或得一尊一契。不得兼貫。欲報岳瀆昊天罔極。如今此土緣盡不能久住。宜此兩部大曼荼羅。一百余部金剛乘法。及三藏轉付之物。并供養具等。請歸本鄉流轉海內。才見汝來恐命不足。今則授法有在。經像功畢。早歸鄉國以奉國家。流布天下增蒼生福。然則四海泰萬人樂。是則報佛恩報師德。為國忠也。于家孝也。義明供奉此處而傳。汝其行矣傳之東國。努力努力。付法殷勤。遺誨亦畢。去年十二月望日。蘭湯洗垢。結毗盧遮那法印。右脅而終。是夜于道場持念。和尚宛然立前告曰。我與汝久有契約。誓弘密藏。我生東國必為弟子。委曲之言更不煩述。阿阇梨付囑受法之由大體如是  梵夾三口

右般若三藏告曰。吾生緣罽賓國也。少年入道經歷五天。常誓傳燈來游此間。今欲乘桴東海無緣志愿不遂。我所譯新華嚴六波羅蜜經及斯梵夾將去供養。伏愿結緣彼國拔濟元元。恐繁不一二

夫釋教浩汗無際無涯。一言弊之唯在二利期常樂之果自利也。濟苦空之因利他也。空愿常樂不得也。徒計拔苦亦難也。必當福智兼修定慧并行。乃能濟他苦取自樂。修定多途有遲有速。玩一心利刀顯教也。揮三密金剛密藏也。游心顯教三僧祇眇焉。持身密藏十六生甚促。頓中之頓密藏當之也。是故無畏三藏舍王位而忘味。代宗皇帝屈北極而不厭。龍智和尚八百不老。崇惠禪師摧邪支傾。法之不思議豈過斯藏乎。慕覺之徒愿聞未聞。頌曰

　法無行藏　　隨人去來　　似寶難得
　得則心開　　投身半偈　　豈論珍財
　孜孜書寫　　其來悠哉　　愿此介福
　國泰人蕃　　一聞一見　　并悉脫煩　

大同元年十月二十二日。入唐學法沙門空海

為酬四恩廣德興三寶妙道。寫大師御筆。謹開印板矣

正安四年十一月二十日。高野山愚老沙門慶賢(八十二)